<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T34n1727">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 1727 觀音玄義記</title>
			<author>宋 知禮述</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.13 $<date>$Date: 2009/04/23 08:09:04 $</date></edition>
		<respStmt xml:id="resp1"><resp>corrections</resp><name>Taisho</name></respStmt>
		<respStmt xml:id="resp2"><resp>corrections</resp><name>CBETA.maha</name></respStmt>
		<respStmt xml:id="resp3"><resp>corrections</resp><name>CBETA</name></respStmt>
	</editionStmt>
	<extent>4卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2009/04/23 08:09:04 $</date>
	</publicationStmt>
	<sourceDesc>
		<bibl>Taisho Tripitaka Vol. 34, No. 1727 </bibl>
	<listWit>
		<witness xml:id="wit1">【大】</witness>
		<witness xml:id="wit2">【甲】</witness>
	</listWit>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，北美某大德提供</p>
	</projectDesc>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-03-29T08:43:13">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<lb n="0892a11" ed="T"/>
<milestone n="1" unit="juan"/>
<lb n="0892a12" ed="T"/><cb:docNumber>No. 1727 [cf. Nos. 262(25), 1726]</cb:docNumber>
<lb n="0892a13" ed="T"/><cb:juan n="001" fun="open"><cb:mulu n="1" type="卷"></cb:mulu><cb:jhead><anchor xml:id="nkr_note_orig_0892001" n="0892001"/>觀音玄義記卷第一</cb:jhead></cb:juan>
<lb n="0892a14" ed="T"/>
<lb n="0892a15" ed="T"/><byline cb:type="Author">宋四明沙門知禮述</byline>
<lb n="0892a16" ed="T"/><cb:div type="jing"><p xml:id="pT34p0892a1601">知禮俯伏惟念。早年慕學投跡寶雲。遇授法
<lb n="0892a17" ed="T"/>師講說此品。神根既鈍遂數諮疑。先師念我
<lb n="0892a18" ed="T"/>學勤。不辭提耳。故所說義麁記在心。昔同聞
<lb n="0892a19" ed="T"/>人今各衰朽。慮乎先見不益後昆。共勉不才
<lb n="0892a20" ed="T"/>抄錄於世。但疑識暗謬有所傳。圓宗哲人刊
<lb n="0892a21" ed="T"/>正是望。時天禧五年歲在辛酉八月一日絕
<lb n="0892a22" ed="T"/>筆故序。</p>
<lb n="0892a23" ed="T"/><p xml:id="pT34p0892a2301">觀音玄義從略標之具存應云觀世音菩薩普
<lb n="0892a24" ed="T"/>門品玄義。以其序中及以正文具明人法。故
<lb n="0892a25" ed="T"/>且略標。言玄義者能釋之義門也。玄者幽微
<lb n="0892a26" ed="T"/>難見之稱。義者深有所以也。斯蓋大師以三
<lb n="0892a27" ed="T"/>昧力徹法性際。深見今品人法之意也。應知
<lb n="0892a28" ed="T"/>名等五義皆悉幽微七方便人智莫能見。卷
<lb n="0892a29" ed="T"/>上者。既有兩軸乃以上下而甄別。之次示能
<pb n="0892b" xml:id="T34.1727.0892b" ed="T"/>
<lb n="0892b01" ed="T"/>說之人。即天台智者。既是門人記錄所說。故
<lb n="0892b02" ed="T"/>不敢正斥其法諱也。天台山者即大師棲身
<lb n="0892b03" ed="T"/>入寂之所。故以此處顯其人也。若山之得名
<lb n="0892b04" ed="T"/>居之所自。入滅相狀滅後靈異。具於大本及
<lb n="0892b05" ed="T"/>輔行別傳等文。今不備述。智者者。即隋帝求
<lb n="0892b06" ed="T"/>受菩薩大戒訖。師云。大王迂遵聖禁宜號總
<lb n="0892b07" ed="T"/>持。王曰。地持經云。傳佛法燈即是智者。師
<lb n="0892b08" ed="T"/>既傳燈可號智者。自此凡上書疏皆云弟子
<lb n="0892b09" ed="T"/>總持和南智者。言大師者。斯乃帝王大人所
<lb n="0892b10" ed="T"/>師故稱也。非同今時補署之號。說者悅也。縱
<lb n="0892b11" ed="T"/>樂說之辯悅妙悟之懷。異乎諸師採摭經論。
<lb n="0892b12" ed="T"/>著述疏章消解經文也。故大忍法師覩智者
<lb n="0892b13" ed="T"/>說法。對眾歎云。此非文疏所載。乃是觀機縱
<lb n="0892b14" ed="T"/>辯。般若非鈍非利。利鈍由緣。豐富適時。是其
<lb n="0892b15" ed="T"/>利相。池深花大鈍可意得。記錄乃是章安尊
<lb n="0892b16" ed="T"/>者。解行靈異始終事跡。本傳具彰。釋文為
<lb n="0892b17" ed="T"/>二。初釋序文二。初敘真應益物二。初正明
<lb n="0892b18" ed="T"/>真應二。初示二身妙用三。初明體妙故。二
<lb n="0892b19" ed="T"/>用泯亡二。初法融應泯。法界圓融者。色心
<lb n="0892b20" ed="T"/>依正以即性故。趣指一法遍攝一切。諸法
<lb n="0892b21" ed="T"/>遍攝亦復如是。法法互遍皆無際畔。乃以
<lb n="0892b22" ed="T"/>無界而為其界。此之法界無不圓融。即百
<lb n="0892b23" ed="T"/>界千如百如千界也。是故得云唯色唯心唯
<lb n="0892b24" ed="T"/>依唯正。若不爾者。即非圓融。觀音證此以
<lb n="0892b25" ed="T"/>為本體。全此妙體而起應像。以法界應赴
<lb n="0892b26" ed="T"/>法界機。亦是以法界機感法界應。法界無
<lb n="0892b27" ed="T"/>二能所自忘。感應尚忘體用寧異。故雖設
<lb n="0892b28" ed="T"/>應無應可存。故云像無所像。二真如下性
<lb n="0892b29" ed="T"/>淨真忘。真如清淨者。起信論云。真如者。所
<lb n="0892b30" ed="T"/>謂心性不生不滅。是故一切法從本已來。離
<pb n="0892c" xml:id="T34.1727.0892c" ed="T"/>
<lb n="0892c01" ed="T"/>言說相離名字相。離心緣相畢竟平等。無有
<lb n="0892c02" ed="T"/>變異不可破壞。唯是一心故名真如。又云。此
<lb n="0892c03" ed="T"/>真如體無有可遣。以一切法悉皆真故。亦無
<lb n="0892c04" ed="T"/>可立。以一切法皆同如故。既不可破立自絕
<lb n="0892c05" ed="T"/>言想。則與河沙煩惱本不相應。故曰清淨。觀
<lb n="0892c06" ed="T"/>音證此而為本體。即以此體示諸眾生。令觀
<lb n="0892c07" ed="T"/>行知或真似見。此知見者成伏斷益。若其未
<lb n="0892c08" ed="T"/>有此知見者。但能三業精進成機亦離眾苦。
<lb n="0892c09" ed="T"/>悉得名化。此皆真身益物相也。</p><p xml:id="pT34p0892c0913" rend="inline">問。同緣曰應。
<lb n="0892c10" ed="T"/>欻有名化。此二種身皆非智德。今何以化而
<lb n="0892c11" ed="T"/>為真身。</p><p xml:id="pT34p0892c1104" rend="inline">答。欻有之化即化現化也。今對像論
<lb n="0892c12" ed="T"/>化取化轉化也。所以者何。上言於像則應化
<lb n="0892c13" ed="T"/>皆像。自實報下至地獄身。皆已攝盡。若欲化
<lb n="0892c14" ed="T"/>轉凡賢入聖。須示真智。若非真身不能化轉。
<lb n="0892c15" ed="T"/>言化無所化者。據性平等忘於化功。雖令九
<lb n="0892c16" ed="T"/>道皆趣涅槃。而無眾生得滅度者。平等真法
<lb n="0892c17" ed="T"/>界佛不度眾生。終日化物終日無化。二雖像
<lb n="0892c18" ed="T"/>下明用忘故。二益周遍二。初顯益周。色心諸
<lb n="0892c19" ed="T"/>法雖無生性。因緣和合法爾而生。觀音妙證
<lb n="0892c20" ed="T"/>同諸法性。雖無形相。眾機扣之。無像不現。此
<lb n="0892c21" ed="T"/>由絕於垂應之念。故能遍應法界群機。其猶
<lb n="0892c22" ed="T"/>明鑒無念而現。故云無所而不像。二化無下
<lb n="0892c23" ed="T"/>冥益遍。以上雖字貫此句初。雖中實性不可
<lb n="0892c24" ed="T"/>變化。不變而變迷悟宛然。觀音順理雖知不
<lb n="0892c25" ed="T"/>變。常以真智化一切凡成不二聖。此則由無
<lb n="0892c26" ed="T"/>化物之念故。遍令他革迷成悟。其猶磁石無
<lb n="0892c27" ed="T"/>念而吸。故云無所而不化三故無下遮照相
<lb n="0892c28" ed="T"/>即。結二身德相二。初應身相。中道法界雙
<lb n="0892c29" ed="T"/>遮二邊故無所在。當體雙照故無不在。化應
<pb n="0893a" xml:id="T34.1727.0893a" ed="T"/>
<lb n="0893a01" ed="T"/>九道之身者。此中云化作欻有釋。并應成二。
<lb n="0893a02" ed="T"/>顯益相足也。</p><p xml:id="pT34p0893a0206" rend="inline">問。經云應以佛身得度即現佛
<lb n="0893a03" ed="T"/>身。今那云九。</p><p xml:id="pT34p0893a0306" rend="inline">答。佛界身者有通有局。局在
<lb n="0893a04" ed="T"/>妙覺智相之身。三千實相以究盡故。尚非等
<lb n="0893a05" ed="T"/>覺心眼觀見。況乎下地及凡小耶。通則三教
<lb n="0893a06" ed="T"/>果頭之相。及以圓教凡聖所見。雖分麁妙皆
<lb n="0893a07" ed="T"/>名佛身。然是隨機應現之相。是其事識或是
<lb n="0893a08" ed="T"/>業識之所見。故雖是佛身而通二乘菩薩界
<lb n="0893a09" ed="T"/>攝。經文從通故云現十。今文從局故云九道。
<lb n="0893a10" ed="T"/>二處有下真身得。通以九界名之為有。以其
<lb n="0893a11" ed="T"/>皆有業報故也。應身雖乃處在其中。而其真
<lb n="0893a12" ed="T"/>智自冥極理。故云寂入不二之旨。前即真身
<lb n="0893a13" ed="T"/>而垂應相。此即應相而示真身。二是以下明
<lb n="0893a14" ed="T"/>兩用攝生。上明真應兩用既然。今示與拔攝
<lb n="0893a15" ed="T"/>生之相。初二句明真身拔苦。次二句示應身
<lb n="0893a16" ed="T"/>與樂。佛答前問。三業顯機感乎冥應。七難二
<lb n="0893a17" ed="T"/>求及以三毒盡諸苦際。故云蒙脫苦崖。佛答
<lb n="0893a18" ed="T"/>後問三業顯應赴其冥機。三土眾生十重獲
<lb n="0893a19" ed="T"/>益。終歸祕藏。故云使霑上樂。然其四誓非
<lb n="0893a20" ed="T"/>專與樂。雖在此明實通上句。以上三業即能
<lb n="0893a21" ed="T"/>感之因。此明四誓是能應之本。上下互顯彼
<lb n="0893a22" ed="T"/>此無虧。應知三業亦通冥機。現在雖無宿生
<lb n="0893a23" ed="T"/>須具。二故娑下兼明本跡二。初示諸名二。初
<lb n="0893a24" ed="T"/>今昔因。名今堪忍土稱無畏者。此經兩出。怨
<lb n="0893a25" ed="T"/>賊難中一人唱言。諸善男子勿得恐怖。汝等
<lb n="0893a26" ed="T"/>應當一心稱觀世音名號。是菩薩能以無畏
<lb n="0893a27" ed="T"/>施於眾生。乃至云。稱其名故即得解脫。又勸
<lb n="0893a28" ed="T"/>供養中佛自歎云。是觀世音菩薩摩訶薩。於
<lb n="0893a29" ed="T"/>怖畏急難之中。能施無畏。是故此娑婆世界
<pb n="0893b" xml:id="T34.1727.0893b" ed="T"/>
<lb n="0893b01" ed="T"/>皆號之。為施無畏者。寶藏等者。悲華經云過
<lb n="0893b02" ed="T"/>去散提嵐界善持劫中。時有佛出名曰寶藏。
<lb n="0893b03" ed="T"/>有轉輪王名無量淨。第一太子三月供佛及
<lb n="0893b04" ed="T"/>比丘僧。發菩提心。若有眾生受三途等一切
<lb n="0893b05" ed="T"/>苦惱。若能念我稱我名字。為我天耳天眼聞
<lb n="0893b06" ed="T"/>見。不免苦者我終不成無上菩提。寶藏佛云。
<lb n="0893b07" ed="T"/>汝觀一切眾生欲斷眾苦。故今字汝為觀世
<lb n="0893b08" ed="T"/>音。二已成下過未果號。已成等者。千手眼大
<lb n="0893b09" ed="T"/>悲經云。此菩薩不可思議威神之力。已於過
<lb n="0893b10" ed="T"/>去無量劫中。已作佛竟。號正法明如來。大悲
<lb n="0893b11" ed="T"/>願力安樂眾生故。現作菩薩。又觀音三昧經
<lb n="0893b12" ed="T"/>云。先已成佛號正法明如來。釋迦為彼佛作
<lb n="0893b13" ed="T"/>苦行弟子。次當等者。觀音授記經云。觀世音
<lb n="0893b14" ed="T"/>菩薩次阿彌陀後。當成正覺。名普光功德山
<lb n="0893b15" ed="T"/>王如來。補處者。猶儲君之義也。二其本下結
<lb n="0893b16" ed="T"/>難測。如上經說。或已成如來或現為菩薩。往
<lb n="0893b17" ed="T"/>世正法曾作釋迦之師。今<anchor xml:id="beg_1" type="cb-app"/>日<anchor xml:id="end_1"/>觀音仍補彌陀
<lb n="0893b18" ed="T"/>之處。亦如妙德元是能仁九代祖師。孫已果
<lb n="0893b19" ed="T"/>圓祖猶因位。本跡高下安可測量。然須用其
<lb n="0893b20" ed="T"/>高下四句。以顯諸聖難思之相。二今言下敘
<lb n="0893b21" ed="T"/>人法標題二。初敘人兼經字二。初敘人二。初
<lb n="0893b22" ed="T"/>對梵翻名。諸神呪經先稱梵名。今文稍略。而
<lb n="0893b23" ed="T"/>其華語名多互出。此云觀世音。餘云觀自在。
<lb n="0893b24" ed="T"/>唯千手眼大悲經中云。觀世音自在菩薩。其
<lb n="0893b25" ed="T"/>義似足。然約境智而明感應。則今三字詮顯
<lb n="0893b26" ed="T"/>無虧。若依今解已彰自住。二能所下約華釋
<lb n="0893b27" ed="T"/>義二。初別釋二。初釋二。初釋觀字二。初中邊
<lb n="0893b28" ed="T"/>妙達。能所圓融中智也。有無兼暢二智也。只
<lb n="0893b29" ed="T"/>於一心雙遮雙照。於照中時即達二諦。故云
<pb n="0893c" xml:id="T34.1727.0893c" ed="T"/>
<lb n="0893c01" ed="T"/>兼暢。是則十界言音即起即觀常遮常照。二
<lb n="0893c02" ed="T"/>照窮下修性俱明。照窮正性見性德也。察其
<lb n="0893c03" ed="T"/>本末見修德也。此約妙境顯其妙智。本具三
<lb n="0893c04" ed="T"/>千雖即三諦。對修故合但云正性。修中緣了
<lb n="0893c05" ed="T"/>各有本末。合掌低頭緣之本也。福德莊嚴緣
<lb n="0893c06" ed="T"/>之末也。一句一偈了之本也。智慧莊嚴了之
<lb n="0893c07" ed="T"/>末也。順修既爾逆修亦然。造惡之時慧數諸
<lb n="0893c08" ed="T"/>數。豈非其本。受苦之時習果報果即是其
<lb n="0893c09" ed="T"/>末。若以修性論其本末義復臻極。性德三千
<lb n="0893c10" ed="T"/>語本方盡。修起三千論末乃窮。非上三智莫
<lb n="0893c11" ed="T"/>照斯境。非此妙境莫發其智。函蓋水乳聊可
<lb n="0893c12" ed="T"/>方之。二釋世音。即十界眾生遭苦求救。稱
<lb n="0893c13" ed="T"/>名等音也。是所觀境者。上之境智皆是能觀
<lb n="0893c14" ed="T"/>可譬槌砧。此之世音可譬淳樸。非前境智觀
<lb n="0893c15" ed="T"/>此世音。焉令十界俱脫三障。又復應知前之
<lb n="0893c16" ed="T"/>境智。即是菩薩難思體用。即能應也。世音之
<lb n="0893c17" ed="T"/>境乃是眾生由苦成機。即能感也。此即境智
<lb n="0893c18" ed="T"/>及以感應。三字之中悉得成就。萬像等釋
<lb n="0893c19" ed="T"/>世。類音殊唱帶世釋音。俱蒙離苦致感獲益。
<lb n="0893c20" ed="T"/>二菩薩下結。可見。二此即下總示。觀等三字
<lb n="0893c21" ed="T"/>境智也。能所者感應也。能即能應所即所應。
<lb n="0893c22" ed="T"/>豈可重云能照所照。二敘經。此品既已別行
<lb n="0893c23" ed="T"/>於世。本多題云觀世音經。或云觀世音菩薩
<lb n="0893c24" ed="T"/>普門品經。故今敘人名後略釋經字。言由義
<lb n="0893c25" ed="T"/>者。淨名玄義云。經由聖人心口故稱為經。悉
<lb n="0893c26" ed="T"/>檀致教。經由如來心口。故名經也。又云。前聖
<lb n="0893c27" ed="T"/>後聖莫不經此悉檀所說之教。而得成道。文
<lb n="0893c28" ed="T"/>理等者。取經緯義法喻參明。文經理緯互相
<lb n="0893c29" ed="T"/>表發。織成行者觀智之心也二普門下敘法兼
<pb n="0894a" xml:id="T34.1727.0894a" ed="T"/>
<lb n="0894a01" ed="T"/>品二。初敘法二。初消二字。二用一下示十
<lb n="0894a02" ed="T"/>普。實相者。三千皆實相相圓融。而言一者。不
<lb n="0894a03" ed="T"/>二義也。萬德總稱一乘異名。下文十義以示
<lb n="0894a04" ed="T"/>其相。一無緣慈悲。二無作弘誓。三圓修之
<lb n="0894a05" ed="T"/>行。四不斷之斷。五圓入法門。六無記神通。
<lb n="0894a06" ed="T"/>七體內方便。八施開說法。九普供諸佛。十
<lb n="0894a07" ed="T"/>普益眾生。從願立行自因之果。全體起用上
<lb n="0894a08" ed="T"/>供下益。原始要終攝諸法盡。十皆實相互通
<lb n="0894a09" ed="T"/>遍攝無所障礙。二敘品。雖順別行立乎經目。
<lb n="0894a10" ed="T"/>然是法華流通一品。故今敘之不忘本也。中
<lb n="0894a11" ed="T"/>阿含云。跋渠此翻為品。取義類同者集為一
<lb n="0894a12" ed="T"/>章也。二大部下釋正文二。初例大部。妙玄
<lb n="0894a13" ed="T"/>五章解釋甚委。經之一品妙義豈殊。彼但正
<lb n="0894a14" ed="T"/>明五字通目。今之所釋一品別題。況復抗
<lb n="0894a15" ed="T"/>行。故須自立五義分別。雖復自立還須符彼
<lb n="0894a16" ed="T"/>開權顯實圓妙之文。故釋名則純妙人法。顯
<lb n="0894a17" ed="T"/>體則不二理智。明宗則難思感應。論用則無
<lb n="0894a18" ed="T"/>緣與拔。判教則終極醍醐。此之五章名總三
<lb n="0894a19" ed="T"/>別教判總別<note place="inline">云云</note>。二釋名下釋今文五。初釋
<lb n="0894a20" ed="T"/>名四。初列章。二通者下示相。三何故下對
<lb n="0894a21" ed="T"/>根。通既是略一往對利。別解則廣一往對
<lb n="0894a22" ed="T"/>鈍。若其二往須明二持。聞持則以廣說為利。
<lb n="0894a23" ed="T"/>義持則以略說為利。鈍可意得。槃特名鈍是
<lb n="0894a24" ed="T"/>就聞也。目連稱鈍蓋約義也。今之二釋對乎
<lb n="0894a25" ed="T"/>兩根。須約聞義互論利鈍。四今就下正釋
<lb n="0894a26" ed="T"/>二。初通釋二。初標列二。一列下正釋四。初列
<lb n="0894a27" ed="T"/>名三。初略標示。二立名意二。初明理超名數。
<lb n="0894a28" ed="T"/>大師雖用十種義門通釋題目。而深體達觀
<lb n="0894a29" ed="T"/>音至人。普門妙法。本離言說心緣之相。故云
<pb n="0894b" xml:id="T34.1727.0894b" ed="T"/>
<lb n="0894b01" ed="T"/>至理清淨等也。故起信云。一切言說假名無
<lb n="0894b02" ed="T"/>實。但隨妄念。不可得故。二但妙下名數顯理
<lb n="0894b03" ed="T"/>二。初約義示。上言至理清淨無名相等。蓋約
<lb n="0894b04" ed="T"/>自證絕乎言思也。今云妙理虛通假名相說。
<lb n="0894b05" ed="T"/>乃據被物設教而談也。言虛通者。此明妙理
<lb n="0894b06" ed="T"/>無堅住性。雖無名數而能遍應一切名數。故
<lb n="0894b07" ed="T"/>荊溪云。性本無名具足諸名。故無說而說說
<lb n="0894b08" ed="T"/>即成教。是則離言依言皆順至理。聖默聖。說
<lb n="0894b09" ed="T"/>俱有大益。故起信。</p><p xml:id="pT34p0894b0908" rend="inline">問曰。若一切法不可說不
<lb n="0894b10" ed="T"/>可念者。諸眾生等云何隨順而能得入。</p><p xml:id="pT34p0894b1016" rend="inline">答曰。
<lb n="0894b11" ed="T"/>若知一切法雖說無有能說可說。雖念亦無
<lb n="0894b12" ed="T"/>能念可念。是名隨順。若離於念名為得入。今
<lb n="0894b13" ed="T"/>亦如是。以十種義無說而說。意令學者無念
<lb n="0894b14" ed="T"/>而念。二故大下引文證。般若無相即是一
<lb n="0894b15" ed="T"/>法。悉檀為物立種種名。三今處下正列名二。
<lb n="0894b16" ed="T"/>初明中當。今立十義離於太廣及以太略。廣
<lb n="0894b17" ed="T"/>則令智退。略則義不周。我今處中說令義易
<lb n="0894b18" ed="T"/>明了。二十義下正標列二。第二下次第三。初
<lb n="0894b19" ed="T"/>標示兩意二。初正標示。約觀約教各有生起
<lb n="0894b20" ed="T"/>次第不亂。二約觀下明總該。若觀若教能總
<lb n="0894b21" ed="T"/>能該。觀總三心。人法慈悲初心也。福慧中心。
<lb n="0894b22" ed="T"/>真應至八皆在後心。緣了極性示因方圓。智
<lb n="0894b23" ed="T"/>斷究盡明果方滿。教約五時無不該括。華嚴
<lb n="0894b24" ed="T"/>頓也。三時漸也。復於漸中三藏唯小二酥部
<lb n="0894b25" ed="T"/>大。若論法華出前四味。以非兼但對帶故也。
<lb n="0894b26" ed="T"/>已備諸說故今略之。二約觀下解釋兩意二。
<lb n="0894b27" ed="T"/>初觀次第十。初人法二。初能冠九雙。慈悲等
<lb n="0894b28" ed="T"/>九皆以人法而為所依。是故品題特標此二。
<lb n="0894b29" ed="T"/>故以凡夫假實為譬。先有攬陰所成眾生。方
<pb n="0894c" xml:id="T34.1727.0894c" ed="T"/>
<lb n="0894c01" ed="T"/>可論其種種德行。人法冠九義豈不然。二人
<lb n="0894c02" ed="T"/>法下當科次第二。初疑。何意乘以人法為次
<lb n="0894c03" ed="T"/>者。法是所乘人是能乘。理合先說本性所乘。
<lb n="0894c04" ed="T"/>方論始覺能乘。今何反此。二此須下釋。能乘
<lb n="0894c05" ed="T"/>所乘先後無在。今有二意。先人次法。一據經
<lb n="0894c06" ed="T"/>文。二從義便。人能秉法即其義也。二慈悲
<lb n="0894c07" ed="T"/>二。初十中次第。二二法前後。下去諸科例有
<lb n="0894c08" ed="T"/>此二。次於人法論慈悲者。大士既觀本性普
<lb n="0894c09" ed="T"/>門之法。乃達生佛無差之理。而閔迷者枉受
<lb n="0894c10" ed="T"/>眾苦。失於本樂。故起誓願永期與拔。觀境發
<lb n="0894c11" ed="T"/>心正當其次。先慈次悲者。文有四釋。今從語
<lb n="0894c12" ed="T"/>便及以本懷。不從用次及以行人。故結示云
<lb n="0894c13" ed="T"/>今從前義。三福慧中。人法據信者。願行之前
<lb n="0894c14" ed="T"/>人觀圓法止且成信。依乎忍樂立其四弘。若
<lb n="0894c15" ed="T"/>匪行山莫填願海。行即福慧義當六度。五資
<lb n="0894c16" ed="T"/>於慧慧導於五。其猶目足不可互闕。五除事
<lb n="0894c17" ed="T"/>障慧消理惑。此二功圓則悟理得事矣。是知
<lb n="0894c18" ed="T"/>福慧成前慈悲之心。起後與拔之用。先福次
<lb n="0894c19" ed="T"/>慧亦從語便不據本懷。若論資導復何先後。
<lb n="0894c20" ed="T"/>四真應者。信願福慧皆在於因。因能剋果故
<lb n="0894c21" ed="T"/>成真應。福資於慧顯出真身。慧導於福顯出
<lb n="0894c22" ed="T"/>應用。真應次者。若就漸化先示應身接其小
<lb n="0894c23" ed="T"/>器。後令入實方示真身。亦可先頓次漸。則真
<lb n="0894c24" ed="T"/>前應後。今不從設化但就真顯應起。而立其
<lb n="0894c25" ed="T"/>次。故云從前亦是語便。五藥珠者。福慧二行
<lb n="0894c26" ed="T"/>顯發真應。故云直語證得未涉利人。今明藥
<lb n="0894c27" ed="T"/>珠則示兩身益物相也。真身冥理見則三惑
<lb n="0894c28" ed="T"/>皆消。即差病益也。應身赴物感則眾善普會。
<lb n="0894c29" ed="T"/>即雨寶益也。言真破取相者。既以三智冥理
<pb n="0895a" xml:id="T34.1727.0895a" ed="T"/>
<lb n="0895a01" ed="T"/>為真。豈但能破見思取相。應知見思取生死
<lb n="0895a02" ed="T"/>相。塵沙取涅槃相。無明取二邊相。若次不次
<lb n="0895a03" ed="T"/>俱有其義。藥珠次中與慈悲相似者。藥即同
<lb n="0895a04" ed="T"/>悲珠可類慈。彼有四義定乎先後。言說本懷
<lb n="0895a05" ed="T"/>即先慈次悲。從用就機則先拔後與。今之次
<lb n="0895a06" ed="T"/>第似彼後二。六冥顯者。前明二身破惑如藥
<lb n="0895a07" ed="T"/>對機如珠。機既破惑則顯見真身。故云二身
<lb n="0895a08" ed="T"/>即能顯益。今辯二身常普被物。有見知者俱
<lb n="0895a09" ed="T"/>名顯益。不見知者稱為冥益。如是說者。方盡
<lb n="0895a10" ed="T"/>聖人益物之相。二益先後不可定判。亦從語
<lb n="0895a11" ed="T"/>便故云冥顯。此既易解故不言也。七權實中。
<lb n="0895a12" ed="T"/>前緣不同者。蓋所被之機根性差別也。權巧
<lb n="0895a13" ed="T"/>無方者。即能鑒之智無定方所也。或冥或顯
<lb n="0895a14" ed="T"/>破惡生善。深淺不同廣狹有異。皆由二智逗
<lb n="0895a15" ed="T"/>會無差。故於益後須論權實。二智前後雖有
<lb n="0895a16" ed="T"/>三義。且據淺深為次。八本迹中。巧有優降者。
<lb n="0895a17" ed="T"/>謂智有高下也。上中下者。以妙覺為上。等覺
<lb n="0895a18" ed="T"/>為中。降此為下。前權實鑒機必須雙用。故云
<lb n="0895a19" ed="T"/>橫也。今本跡約位既論高下。人必從本方乃
<lb n="0895a20" ed="T"/>垂跡。故云竪也。二法前後可見九緣了二。初
<lb n="0895a21" ed="T"/>指前順論自他。如上八雙從微至著。皆是順
<lb n="0895a22" ed="T"/>論仍未分配。今挹流尋源。須明性德而為諸
<lb n="0895a23" ed="T"/>法生起之本。二明今却討種子。則逆推真身
<lb n="0895a24" ed="T"/>智慧悲誓觀智之人。元以性德了因為種。若
<lb n="0895a25" ed="T"/>應身福德慈誓普門之法。元以性德緣因為
<lb n="0895a26" ed="T"/>種。自行既然以例化他。本證實智冥益藥王
<lb n="0895a27" ed="T"/>屬乎了種。跡化權智顯益珠王功歸緣種。乃
<lb n="0895a28" ed="T"/>以順論却討為次。十次緣了論智斷者。前既
<lb n="0895a29" ed="T"/>逆推盡乎因德之始。今更順說至於果德之
<pb n="0895b" xml:id="T34.1727.0895b" ed="T"/>
<lb n="0895b01" ed="T"/>終。即以始終而為其次。過茶無字故十後不
<lb n="0895b02" ed="T"/>論矣。二二約下明教次第二。初牒章立門。二
<lb n="0895b03" ed="T"/>通義下依門釋義二。初通者。五時四教各可
<lb n="0895b04" ed="T"/>論十。隨法義立不可深窮。且如三藏立十雙
<lb n="0895b05" ed="T"/>者。人法則攬陰成人諦緣度法。慈悲則聲聞
<lb n="0895b06" ed="T"/>法緣菩薩生緣。福慧則聲聞三學菩薩六度。
<lb n="0895b07" ed="T"/>真應則五分法身作意通應。藥珠則治四住
<lb n="0895b08" ed="T"/>病雨三乘寶。冥顯則眾生獲益有見聞不見
<lb n="0895b09" ed="T"/>聞。權實則稱真之實隨情之權。本跡則自證
<lb n="0895b10" ed="T"/>之本示現為跡。緣了則一句了因微善緣種。
<lb n="0895b11" ed="T"/>智斷則聲聞四果菩薩頓成三藏尚備通別可
<lb n="0895b12" ed="T"/>知。二別今下別二。初五味二。初釋五。初乳二。
<lb n="0895b13" ed="T"/>初明具前六義。乳即部頓故指華嚴。六字別
<lb n="0895b14" ed="T"/>題具法人喻。大方廣法也。佛是舍那果人也。
<lb n="0895b15" ed="T"/>華嚴喻諸地因華嚴果德也。只就一題已含
<lb n="0895b16" ed="T"/>六義。以慈悲乃至真應不出自行因果。藥珠
<lb n="0895b17" ed="T"/>冥顯只是化他能所。即就中道別論六義也。
<lb n="0895b18" ed="T"/>二而未下明闕後四義二。初明通別二。初明無
<lb n="0895b19" ed="T"/>別。二通義下許有通。若以別圓對權實體用
<lb n="0895b20" ed="T"/>論本跡。微因之約了。大覺之智斷。亦有理存
<lb n="0895b21" ed="T"/>焉。二何故下明闕具二。初緣化始明闕。權實
<lb n="0895b22" ed="T"/>等四說出世意。示久遠成。却討三因終歸祕
<lb n="0895b23" ed="T"/>藏。初成設教別接大機。既匪終窮故闕斯意。
<lb n="0895b24" ed="T"/>二所以下對具明闕二。初對法華言小隔於
<lb n="0895b25" ed="T"/>大者。舊經三十七云。時舍利弗祇園林出。不
<lb n="0895b26" ed="T"/>見如來自在莊嚴變化。及生意念亦不樂說。
<lb n="0895b27" ed="T"/>不能讚歎。以聲聞人出三界故。此即如聾如
<lb n="0895b28" ed="T"/>啞之文也。以未說為實施權開權顯實故也。
<lb n="0895b29" ed="T"/>言無本跡者。華嚴初云。於菩提道場始成正
<pb n="0895c" xml:id="T34.1727.0895c" ed="T"/>
<lb n="0895c01" ed="T"/>覺。今法華云。一切世間天人阿修羅皆謂今
<lb n="0895c02" ed="T"/>釋迦牟尼佛出釋氏宮。去伽耶城不遠坐於
<lb n="0895c03" ed="T"/>道場得三菩提。然我實成佛已來無量無邊
<lb n="0895c04" ed="T"/>百千萬億那由他劫。斯是華嚴被廢之文也。
<lb n="0895c05" ed="T"/>言彈指謦欬者。如神力品。釋迦牟尼與分身
<lb n="0895c06" ed="T"/>諸佛出廣長舌相。上至梵世。一切毛孔放無
<lb n="0895c07" ed="T"/>量光。皆悉遍照十方世界。滿百千歲然後還
<lb n="0895c08" ed="T"/>攝舌相。一時謦欬俱共彈指。是二音聲遍至
<lb n="0895c09" ed="T"/>十方諸佛世界。地皆六種震動。乃至佛告地
<lb n="0895c10" ed="T"/>涌諸菩薩。汝等於如來滅後。應一心受持讀
<lb n="0895c11" ed="T"/>誦解說書寫如說修行等。此乃本門為囑累
<lb n="0895c12" ed="T"/>地涌菩薩通經。現斯神力也。疏云。謦欬者。通
<lb n="0895c13" ed="T"/>暢之相。彈指者。隨喜也。蓋表如來遠本之意。
<lb n="0895c14" ed="T"/>已獲通暢。隨喜菩薩聞於遠本。增道損生也。
<lb n="0895c15" ed="T"/>二言無下對涅槃。言不明小乘根性等者。不
<lb n="0895c16" ed="T"/>如涅槃明二乘之人及一切眾生皆有佛性。
<lb n="0895c17" ed="T"/>悉當作佛。故闕後二雙。二次約下酪二。初太
<lb n="0895c18" ed="T"/>師明闕具二。初正明闕具。二何故下明闕具
<lb n="0895c19" ed="T"/>所以。言二乘教者。以三藏菩薩果同二乘。如
<lb n="0895c20" ed="T"/>大論中通指阿含為聲聞經耳。此教不談妙
<lb n="0895c21" ed="T"/>有之真。故身智滅不能起應。既無真應豈有
<lb n="0895c22" ed="T"/>藥珠等邪。二私難下章安私料簡二。初正料
<lb n="0895c23" ed="T"/>簡二。初難者。恐人不了大師立今通別之義。
<lb n="0895c24" ed="T"/>故設茲難作說示之由。乃約真中設通別難。
<lb n="0895c25" ed="T"/>由此二是通別理故。二私答下釋者。不以真
<lb n="0895c26" ed="T"/>諦通對中道別。蓋約三乘通對菩薩別。若三
<lb n="0895c27" ed="T"/>藏三乘從因至果。可就真諦通論十義。今
<lb n="0895c28" ed="T"/>釋觀音須在因位此教菩薩因中唯有求佛人
<lb n="0895c29" ed="T"/>法。四誓慈悲。六度福慧。伏惑未斷。故不得論
<pb n="0896a" xml:id="T34.1727.0896a" ed="T"/>
<lb n="0896a01" ed="T"/>真應等七。豈唯無於中道之七。亦乃未有真
<lb n="0896a02" ed="T"/>諦之七。二師云下指師意。只齊三藏別論菩
<lb n="0896a03" ed="T"/>薩。前之三義異於二乘。不就中道別論三義。
<lb n="0896a04" ed="T"/>三生酥。部雖四教。今對偏小明圓中道人法
<lb n="0896a05" ed="T"/>等六。未開權跡及却討等。故無別四。四熟
<lb n="0896a06" ed="T"/>酥。雖會小法。未開小人。同前二部但明六
<lb n="0896a07" ed="T"/>意。五若約下醍醐二。初法華二。初明部彰八
<lb n="0896a08" ed="T"/>意。六雖同前不無小異。前是隔偏之圓。此乃
<lb n="0896a09" ed="T"/>開麁之妙。故人理教行咸會一乘。權實本跡
<lb n="0896a10" ed="T"/>唯彰此典。若約自他及以偏圓論權實者。前
<lb n="0896a11" ed="T"/>部非無。今所論者為實施權開權顯實。會權
<lb n="0896a12" ed="T"/>歸實廢權立實。此之權實餘部永無。若理
<lb n="0896a13" ed="T"/>事理教教行體用四重本跡不獨今經。諸部
<lb n="0896a14" ed="T"/>容有。若塵點劫前最初成佛而為實本。中
<lb n="0896a15" ed="T"/>間今日示現成佛皆為權跡。此名權實本跡。
<lb n="0896a16" ed="T"/>本門開竟。此身即本。跡門已說及諸部談。皆
<lb n="0896a17" ed="T"/>名為跡。是名今已本跡。此之二重諸經絕議。
<lb n="0896a18" ed="T"/>故云諸教不明法華方說。二三世下明化滿
<lb n="0896a19" ed="T"/>一期。方便品中五佛章內。皆先施方便後顯
<lb n="0896a20" ed="T"/>種智。方便即四時三教。種智是法華一乘。是
<lb n="0896a21" ed="T"/>知諸佛化終此典。燈明迦葉出於淨土。故至
<lb n="0896a22" ed="T"/>法華即入滅度。今佛釋迦現於穢土。故說涅
<lb n="0896a23" ed="T"/>槃以為贖命。二若約下涅槃二。初明攝機罄
<lb n="0896a24" ed="T"/>盡。漸化已來法華入者。望前已鈍。復有未入
<lb n="0896a25" ed="T"/>待至涅槃法華猶利。然法華破大陣涅槃收
<lb n="0896a26" ed="T"/>殘黨。法華為刈穫涅槃是捃拾。大化之功在
<lb n="0896a27" ed="T"/>乎靈鷲。餘機未盡故至雙林。極鈍既昧法華
<lb n="0896a28" ed="T"/>八義。須為此人委明佛性。一代之機終窮於
<lb n="0896a29" ed="T"/>此。二若論下明示法無遺。涅槃既攝鈍機。故
<pb n="0896b" xml:id="T34.1727.0896b" ed="T"/>
<lb n="0896b01" ed="T"/>始窮本性終顯極果。十義整足。故以性三起
<lb n="0896b02" ed="T"/>於修三。既修性各三則因果不二。雙非緣了。
<lb n="0896b03" ed="T"/>即是中道正因之體。而此正體必具雙照之
<lb n="0896b04" ed="T"/>德。故至修成三點法身也。例知緣了亦各具
<lb n="0896b05" ed="T"/>三修德。須云三點般若三點解脫等也。當知
<lb n="0896b06" ed="T"/>今文為順經題人法二義。故立十門始終皆
<lb n="0896b07" ed="T"/>二。二即不二中在其中。數有虧盈法無增減。
<lb n="0896b08" ed="T"/>故止觀云。首楞嚴偏舉一法。具一切法亦不
<lb n="0896b09" ed="T"/>減少。名祕密藏。乃至涅槃三法具足法亦不
<lb n="0896b10" ed="T"/>多。亦名祕密藏。蓋諸經赴緣不同故也。二此
<lb n="0896b11" ed="T"/>歷下結中。云此歷五味論十法次第者。</p><p xml:id="pT34p0896b1116" rend="inline">問。前
<lb n="0896b12" ed="T"/>約觀明十法。自行化他原始要終。實成次第
<lb n="0896b13" ed="T"/>生起不亂。今歷五味。但明諸部具法多少。何
<lb n="0896b14" ed="T"/>名次第生起邪。</p><p xml:id="pT34p0896b1407" rend="inline">答。前約觀中正論修證次第。
<lb n="0896b15" ed="T"/>今約教中乃論用與次第。明其十法隨於部
<lb n="0896b16" ed="T"/>味次第被機。前之四味但三但六。後至醍醐
<lb n="0896b17" ed="T"/>具八具十。豈非用與次第邪。應知前明諸教
<lb n="0896b18" ed="T"/>觀法次第。今明觀法隨教次第。雖乃約修約
<lb n="0896b19" ed="T"/>用不同。而皆得名十法次第也。二約四下四
<lb n="0896b20" ed="T"/>教者。通論則隨真隨中各有十雙。若別論
<lb n="0896b21" ed="T"/>者。三藏別就菩薩。唯有人法慈悲福慧三
<lb n="0896b22" ed="T"/>雙。以未斷惑故無真應等義。具如前說。例此
<lb n="0896b23" ed="T"/>通教亦就菩薩。而可別論真諦六雙。以第七
<lb n="0896b24" ed="T"/>地去誓扶餘習。神通託生雙流化物。得有真
<lb n="0896b25" ed="T"/>應藥珠冥顯之義。二乘無此。故名為別。若其
<lb n="0896b26" ed="T"/>別教行雖次第。而可就中明乎六義。凡三聖
<lb n="0896b27" ed="T"/>三其相可見。法華前圓亦只有六。涅槃四教
<lb n="0896b28" ed="T"/>皆知十雙。然約重施不無進不。前歷五味已
<lb n="0896b29" ed="T"/>含教義。故云可解。三故知下結歎兩意二。初
<pb n="0896c" xml:id="T34.1727.0896c" ed="T"/>
<lb n="0896c01" ed="T"/>結歎。觀論此十則因有願行果有力能。教論
<lb n="0896c02" ed="T"/>此十則論法有始終。被機盡利鈍。故稟教修
<lb n="0896c03" ed="T"/>觀者何莫由斯道也。商略猶較量也。以此十
<lb n="0896c04" ed="T"/>義較量一代教觀。攝無不盡。該修德之極故
<lb n="0896c05" ed="T"/>云意氣宏遠。徹性德之本故云義味深邃。又
<lb n="0896c06" ed="T"/>橫收四教故云宏遠。竪攝五味故云深邃。人
<lb n="0896c07" ed="T"/>法至真應自行之前後。藥珠至本跡化他之
<lb n="0896c08" ed="T"/>前後。緣了與智斷修性之前後。三義為麁六
<lb n="0896c09" ed="T"/>義為細。乃至八義猶麁十義最細。此就略廣
<lb n="0896c10" ed="T"/>以辯麁細。若以麁妙釋麁細者。諸味純雜可
<lb n="0896c11" ed="T"/>以意得。二問法下料簡。</p><p xml:id="pT34p0896c1110" rend="inline">問。意者。法華之前別
<lb n="0896c12" ed="T"/>論華嚴方等般若同有六義。有異意否。雖問
<lb n="0896c13" ed="T"/>三味六意同異。</p><p xml:id="pT34p0896c1307" rend="inline">答。中委出酪味中三及醍醐
<lb n="0896c14" ed="T"/>八。以五味中根有利鈍。利人部部得入醍醐。
<lb n="0896c15" ed="T"/>鈍者隨味次第轉改。故華嚴六義。高山王機
<lb n="0896c16" ed="T"/>即入地住。窮子迷悶見思全在。三藏但小故無
<lb n="0896c17" ed="T"/>顯露得大益者。若八萬諸天獲無生忍。故云
<lb n="0896c18" ed="T"/>密去。二乘之人方破見思。故但成酪。方等中
<lb n="0896c19" ed="T"/>六有褒有貶。利者。聞褒即得圓益。小人被貶
<lb n="0896c20" ed="T"/>冥入通門。般若中六意在淘汰。利聞圓空得
<lb n="0896c21" ed="T"/>不共益。聲聞轉教密破塵沙。法華八意調機
<lb n="0896c22" ed="T"/>已熟。開彼權門即示實理。復廢近跡令見本
<lb n="0896c23" ed="T"/>身。鈍人皆得一乘利者復增聖道。涅槃同味
<lb n="0896c24" ed="T"/>故略不言。但為捃拾具說十雙。於極鈍根亦
<lb n="0896c25" ed="T"/>獲常益。故知四味雖談圓頓機悟淺深。至第
<lb n="0896c26" ed="T"/>五時益無差降。不稟山門焉知一化機教之
<lb n="0896c27" ed="T"/>相。第三解釋三。初略標。二人即下廣釋十。初
<lb n="0896c28" ed="T"/>人法三。初立所言入者。陰中主宰也。略論四
<lb n="0896c29" ed="T"/>名。所謂我人眾生壽者。具論十六。即於四上
<pb n="0897a" xml:id="T34.1727.0897a" ed="T"/>
<lb n="0897a01" ed="T"/>加其十二。謂命者生者養育者眾數作者使
<lb n="0897a02" ed="T"/>作者起者使起者受者使受者知者見者。言
<lb n="0897a03" ed="T"/>假名者。自無實體。但藉五陰和合而成。如攬
<lb n="0897a04" ed="T"/>五指假名為拳。是則拳由指得指非拳成。拳
<lb n="0897a05" ed="T"/>如於人指如於法。能成是實所成是假。此之
<lb n="0897a06" ed="T"/>假實就大小教辯常無常。小明人法終歸無
<lb n="0897a07" ed="T"/>常。大說假實究竟常住如藏通教。始從凡地
<lb n="0897a08" ed="T"/>至有餘涅槃。皆有假實。若入無餘身智既
<lb n="0897a09" ed="T"/>忘。假人安寄。若別圓教三惑二死盡淨之時。
<lb n="0897a10" ed="T"/>人之與法常住自在。假人是尊極眾生實法
<lb n="0897a11" ed="T"/>名常住五陰。以要言之。若云惑盡人法永無。
<lb n="0897a12" ed="T"/>斯是小乘亦稱權教。若言惑盡人法不滅。斯
<lb n="0897a13" ed="T"/>是大乘亦稱實教。凡言別圓初後知常。蓋知
<lb n="0897a14" ed="T"/>人法不可灰斷。藏通反是故曰不知。又復應
<lb n="0897a15" ed="T"/>知假人之號。多從依正實法而立。如世人稱
<lb n="0897a16" ed="T"/>謂。或從形貌或從德業。即正報實法立名
<lb n="0897a17" ed="T"/>也。或從住處或從統攝。即依報實法立名也。
<lb n="0897a18" ed="T"/>今觀世音為假名者。觀是觀智世音是境。此
<lb n="0897a19" ed="T"/>是自他正報豈非實法。但以名為觀世音菩
<lb n="0897a20" ed="T"/>薩。故判屬人。普門既是此人所乘。故判屬
<lb n="0897a21" ed="T"/>法。若云普門法王子觀世音者。即須却判普
<lb n="0897a22" ed="T"/>門屬人觀音屬法。蓋由今品以觀智目人。是
<lb n="0897a23" ed="T"/>故釋義皆用智慧而對人也。須知觀智體是
<lb n="0897a24" ed="T"/>實法。既以觀智目人。則九雙中悲慧真藥冥
<lb n="0897a25" ed="T"/>實本了智皆是實法。目其假人。於今知已。釋
<lb n="0897a26" ed="T"/>下諸文則皆可見。二此之下釋二。初總示二。
<lb n="0897a27" ed="T"/>初示通凡聖。雖漏無漏偏圓因果優劣不同。
<lb n="0897a28" ed="T"/>而其假實終無暫闕。二若色下各明假實二。
<lb n="0897a29" ed="T"/>初凡。庸常曰凡弊惡曰鄙。即六道五陰唯成
<pb n="0897b" xml:id="T34.1727.0897b" ed="T"/>
<lb n="0897b01" ed="T"/>分段生死人也。二戒定下聖二。初示相。既革
<lb n="0897b02" ed="T"/>凡成聖即轉五陰而為五分。三乘四教雖權
<lb n="0897b03" ed="T"/>實異。皆能轉陰而為法身。隨位攬法成其假
<lb n="0897b04" ed="T"/>人。二故大下引證。妙覺極位人法二執究竟
<lb n="0897b05" ed="T"/>盡處。假名一千皆成四德。名無上眾生。依陰
<lb n="0897b06" ed="T"/>二千一一四德。名無上實法。故偏小及圓因
<lb n="0897b07" ed="T"/>位。無非本性無上人法。但二執未盡。而其修
<lb n="0897b08" ed="T"/>得不名無上耳。二雖通下委釋二。初凡。善惡
<lb n="0897b09" ed="T"/>為因人法是果。各論三品此約總示。其中別
<lb n="0897b10" ed="T"/>業交互感果非算數可及二聖人下聖。性德
<lb n="0897b11" ed="T"/>人法何甞改變。但以隨機教門示觀。致有小
<lb n="0897b12" ed="T"/>大共不共異。故於聖中分別其相。初小三。初
<lb n="0897b13" ed="T"/>就有門釋。即毘曇中人法觀也。言人空法不
<lb n="0897b14" ed="T"/>空者。非全不破實法。蓋此門觀行。破假人時
<lb n="0897b15" ed="T"/>未破五陰。且云不空。以此二空前後觀故。而
<lb n="0897b16" ed="T"/>前後相兩途不同。若觀假人如兔角等。惑落
<lb n="0897b17" ed="T"/>見諦即於修道觀陰無常。破彼思惑。若其人
<lb n="0897b18" ed="T"/>執雖被窮逐。見惑不破而更度入實法之中
<lb n="0897b19" ed="T"/>於陰生見。即須觀陰無常無我。破此見惑。故
<lb n="0897b20" ed="T"/>法空觀能破二惑。乃於節節各有人法。若見
<lb n="0897b21" ed="T"/>惑未伏即有漏人法。其能伏者即方便人法。
<lb n="0897b22" ed="T"/>發真斷結及生有餘。皆無漏人法。然小教中
<lb n="0897b23" ed="T"/>不說生處。今約跨節故生界外。如大論云。出
<lb n="0897b24" ed="T"/>三界外有淨國土。聲聞緣覺出生其中。以大
<lb n="0897b25" ed="T"/>乘說身智不滅。無漏業牽生彼五陰。二若空
<lb n="0897b26" ed="T"/>下就空門釋。即成實中二空觀也。攬陰成人
<lb n="0897b27" ed="T"/>不同有門陰中求我。三假浮虛且異實法生
<lb n="0897b28" ed="T"/>滅。人既攬陰而有觀乃即法觀人。從始至終
<lb n="0897b29" ed="T"/>假實雙破。言三假者。謂因成相續相待。名不
<pb n="0897c" xml:id="T34.1727.0897c" ed="T"/>
<lb n="0897c01" ed="T"/>殊大義歸小乘。大觀三假。生即不生亦復無
<lb n="0897c02" ed="T"/>滅。今觀三假因緣和合體性不堅。大若空華
<lb n="0897c03" ed="T"/>此如雲靄。由此觀故會入真空平等之道。三
<lb n="0897c04" ed="T"/>餘兩下例二門釋。亦有亦空門即昆勒論之
<lb n="0897c05" ed="T"/>所申也。非有非空門未見論來。有人言。犢子
<lb n="0897c06" ed="T"/>阿毘曇申此門意。未可定用。然假人不有四
<lb n="0897c07" ed="T"/>門是同。唯論實法四相有異。若毘曇明析色
<lb n="0897c08" ed="T"/>存於隣虛。成實析色破於隣虛。昆勒說色亦
<lb n="0897c09" ed="T"/>有亦無。第四門意例應雙遣。然此四門詮法
<lb n="0897c10" ed="T"/>雖殊。諦理是一。若不得意四門成諍。故大論
<lb n="0897c11" ed="T"/>云。若不得般若方便。入阿毘曇即墮有中。入
<lb n="0897c12" ed="T"/>空門即墮無中。又大師云。數存隣虛論破隣
<lb n="0897c13" ed="T"/>虛。此與邪無相濫等。若得意者。色若麁若細
<lb n="0897c14" ed="T"/>總而觀之無常無我。破於見愛得入空平。雙
<lb n="0897c15" ed="T"/>亦雙非語似中道。理只在空。但能從容會入
<lb n="0897c16" ed="T"/>空理。節節人法例前可知。二摩訶下衍三。初
<lb n="0897c17" ed="T"/>明體空通三教。不言人法空不空者。異彼毘
<lb n="0897c18" ed="T"/>曇觀人空時。未破實法。不言體有假用者。異
<lb n="0897c19" ed="T"/>彼成實攬實法體成假人用。但觀人法本自
<lb n="0897c20" ed="T"/>不生今亦無滅。色是五陰之首我是十六之
<lb n="0897c21" ed="T"/>初。故各舉一以例其餘人法即空故曰如也。
<lb n="0897c22" ed="T"/>觀此二空始因終果。若人若法不生不滅名
<lb n="0897c23" ed="T"/>為涅槃。常修此觀以行正道。應知大品談空
<lb n="0897c24" ed="T"/>義含深淺何者。若鈍根者謂但空有。即入偏
<lb n="0897c25" ed="T"/>空證其通理。若利根人一聞於空知空二邊。
<lb n="0897c26" ed="T"/>名見中空屬後二教。又此中空復分二種。離
<lb n="0897c27" ed="T"/>邊而解此當別理。即邊而解乃屬圓理。如來
<lb n="0897c28" ed="T"/>巧智善談於空。能被三根斷證不等。又復應
<lb n="0897c29" ed="T"/>知彼經空義雖通三教。今之人法非前二種。
<pb n="0898a" xml:id="T34.1727.0898a" ed="T"/>
<lb n="0898a01" ed="T"/>唯用最後即邊之空。淨其二執成圓假實。若
<lb n="0898a02" ed="T"/>不爾者非今人法。二以觀下明緣了通別圓
<lb n="0898a03" ed="T"/>者。前明二空未明緣了。意雖在圓通人有
<lb n="0898a04" ed="T"/>分。今約二空明二佛性。故在圓別不涉通門。
<lb n="0898a05" ed="T"/>今文既以觀人法空。明二因種。一言於空須
<lb n="0898a06" ed="T"/>分二種。若畢竟空觀於人法顯圓二因若次
<lb n="0898a07" ed="T"/>第空觀於人法。即別二因。文以無上人法為
<lb n="0898a08" ed="T"/>緣了種。亦須善別。百界假實為佛涅槃斯為
<lb n="0898a09" ed="T"/>圓觀。若唯佛界故屬別也。文意在圓別人有
<lb n="0898a10" ed="T"/>分。釋此為二。初了因中。以觀人空即了因種
<lb n="0898a11" ed="T"/>者。大乘空觀蕩情顯德。今經既以智慧目人。
<lb n="0898a12" ed="T"/>故人執空則智人顯。況觀本空乃顯本智。本
<lb n="0898a13" ed="T"/>智即是性德了因。故引論文果佛為證。則因
<lb n="0898a14" ed="T"/>果不二修性一如。故知今文正明圓觀。言始
<lb n="0898a15" ed="T"/>覺人空終覺法空者。人是覺智。不獨自空人
<lb n="0898a16" ed="T"/>執。復能空於法執。雖云始終非次第觀。此
<lb n="0898a17" ed="T"/>由大乘觀性相二空。破生法二執。顯真俗二
<lb n="0898a18" ed="T"/>諦。觀雖不次說有始終故也。如大本疏云。真
<lb n="0898a19" ed="T"/>諦即法空俗諦即生空。俗假真實。輔行云。若
<lb n="0898a20" ed="T"/>有性執世而非諦。破性執<anchor xml:id="beg_2" type="cb-app"/>已<anchor xml:id="end_2"/>乃名世諦。故云
<lb n="0898a21" ed="T"/>世諦破性。性執破<anchor xml:id="beg_3" type="cb-app"/>已<anchor xml:id="end_3"/>但有名字。名之為假假
<lb n="0898a22" ed="T"/>即是相。為空相故觀於法性。觀理證真名真
<lb n="0898a23" ed="T"/>諦破相。空非前後二諦同時。為辯性相前後
<lb n="0898a24" ed="T"/>說耳思之思之。不見此意徒謂即空<note place="inline">上皆補行</note>此
<lb n="0898a25" ed="T"/>明覺智一念之中。空人法執有始終義。勿迷
<lb n="0898a26" ed="T"/>此語定判屬別。說時非行時斯之謂也。二緣
<lb n="0898a27" ed="T"/>因中。觀法空即緣因種者。由覺智故法執既
<lb n="0898a28" ed="T"/>亡五陰清淨。乃以淨陰而為緣因。況了本空
<lb n="0898a29" ed="T"/>乃陰本淨。本淨之陰名性緣種。故引大論大
<pb n="0898b" xml:id="T34.1727.0898b" ed="T"/>
<lb n="0898b01" ed="T"/>經極果法空。及大品真因法空。以顯緣因相。
<lb n="0898b02" ed="T"/>當知真因極果既十界圓融。則百界五陰皆
<lb n="0898b03" ed="T"/>無上之法。攬此等法稱之為佛。若以三千言
<lb n="0898b04" ed="T"/>之。則眾生一千皆佛之假名。陰土二千皆佛
<lb n="0898b05" ed="T"/>之實法。故荊溪云。三千果成咸稱常樂。又
<lb n="0898b06" ed="T"/>云。一佛成道法界無非此佛之依正。修德既
<lb n="0898b07" ed="T"/>爾性德本然。</p><p xml:id="pT34p0898b0706" rend="inline">問。文中緣了並云種者。其義何
<lb n="0898b08" ed="T"/>邪。</p><p xml:id="pT34p0898b0802" rend="inline">答。夫言種者。凡有二義。一敵對論種。如三
<lb n="0898b09" ed="T"/>道是三德種。二類例論種。如緣了是智斷種。
<lb n="0898b10" ed="T"/>性德法身為修德法身種。此二皆取能生之
<lb n="0898b11" ed="T"/>義也。若以二空為種即類例義。若以二執為
<lb n="0898b12" ed="T"/>種即敵對義。今文既云觀人法空即緣了種。
<lb n="0898b13" ed="T"/>是類非對。若就覺智觀於二空。為二因種。則
<lb n="0898b14" ed="T"/>取修二類於果二。若就性德本自二空為二
<lb n="0898b15" ed="T"/>因種。則取理淨類於<anchor xml:id="beg_4" type="cb-app"/>已<anchor xml:id="end_4"/>淨。故圓論性種有對
<lb n="0898b16" ed="T"/>有類。別無對種學者審思。圓教反是。學者思
<lb n="0898b17" ed="T"/>之。三以觀下明即離唯圓頓二。初約六法示
<lb n="0898b18" ed="T"/>三因二。初引經標即離眾生佛性者。性德三
<lb n="0898b19" ed="T"/>因也。六法者。五陰神我也。斯蓋本覺常寂常
<lb n="0898b20" ed="T"/>照常非寂照。寂是緣因。照是了因。雙非是正
<lb n="0898b21" ed="T"/>因。此三於六不即不離。乃不思議不生不滅
<lb n="0898b22" ed="T"/>之六法也。立門既妙。故別初心不能造趣。二
<lb n="0898b23" ed="T"/>不即下據理明即離。正因不即者。正非寂照
<lb n="0898b24" ed="T"/>故不即一切。迷時不即我陰人法。解時不即
<lb n="0898b25" ed="T"/>修中緣了。良以始終無變改故也。緣了不離
<lb n="0898b26" ed="T"/>者性德二因既當而寂而照。寂是百界實法
<lb n="0898b27" ed="T"/>照是百界假人。此之假實能迷能解。迷故舉
<lb n="0898b28" ed="T"/>體而為一界假實。即非局而局。是故二因不
<lb n="0898b29" ed="T"/>離六法。若即迷成解轉成修中緣了。破於二
<pb n="0898c" xml:id="T34.1727.0898c" ed="T"/>
<lb n="0898c01" ed="T"/>執顯本寂照百界假實。名為二空。即非遍而
<lb n="0898c02" ed="T"/>遍。故云不離眾生空而有了因。不離陰空而
<lb n="0898c03" ed="T"/>有緣因。結云不離六法者。不動我陰而成二
<lb n="0898c04" ed="T"/>空故也。只一覺性具三種德。名為三因即三
<lb n="0898c05" ed="T"/>而一即一而三。非一非異不縱不橫。欲彰祕
<lb n="0898c06" ed="T"/>藏絕乎思說。故對六法言非即離。人見文中
<lb n="0898c07" ed="T"/>正因不即緣了不離。不達妙旨分對而已應。
<lb n="0898c08" ed="T"/>知一王一數一根一境。隨迷隨解從因至果。
<lb n="0898c09" ed="T"/>但趣舉一皆名佛性。不可謂是不可謂非。故
<lb n="0898c10" ed="T"/>云不即六法不離六法。亦名一念即空假中。
<lb n="0898c11" ed="T"/>中故不即空假故不離。義非異途。故此觀唯
<lb n="0898c12" ed="T"/>屬圓教。二佛從下約三性明分證。言佛從者。
<lb n="0898c13" ed="T"/>欲對觀音明分滿故。佛於三性六即究滿。良
<lb n="0898c14" ed="T"/>由初心能以三觀觀於六法。應知三性即是
<lb n="0898c15" ed="T"/>性中三德三觀。初發心時須於性三起於修
<lb n="0898c16" ed="T"/>三。六位雖殊三性無別。是則六即皆是無上
<lb n="0898c17" ed="T"/>人法。故下結云。二番問答是分釋無上人法
<lb n="0898c18" ed="T"/>也。三前一下結文有二。初結指經文。二當知
<lb n="0898c19" ed="T"/>下結歸題目可見。二慈悲三。初標示。二菩薩
<lb n="0898c20" ed="T"/>下解釋二。初約四誓論功二。初明須誓三。初
<lb n="0898c21" ed="T"/>須誓意。所言慈悲弘誓者。簡於凡小無誓慈
<lb n="0898c22" ed="T"/>悲。顯今菩薩有誓慈悲。二譬如下舉喻顯。慈
<lb n="0898c23" ed="T"/>悲攝生如節廨合。無誓膠漆拔與不長。三誓
<lb n="0898c24" ed="T"/>願下牒喻結。二悲心下示運心二。初二誓明
<lb n="0898c25" ed="T"/>悲。今既通示世間之言兼兩三界。後出世間
<lb n="0898c26" ed="T"/>亦當例此。二以慈下二誓明慈。前拔苦中果
<lb n="0898c27" ed="T"/>重因輕。故先拔重。今與樂中因顯果密。故先
<lb n="0898c28" ed="T"/>與顯。斯是菩薩利物之心。則與聲聞知苦斷
<lb n="0898c29" ed="T"/>集慕果修因不同故也。若瓔珞中明四誓云。
<pb n="0899a" xml:id="T34.1727.0899a" ed="T"/>
<lb n="0899a01" ed="T"/>未度苦諦令度苦諦。未解集諦令解集諦。未
<lb n="0899a02" ed="T"/>安道諦令安道諦。未得滅諦令得滅諦。彼
<lb n="0899a03" ed="T"/>經所立四皆利他。今文所列三通自行。應
<lb n="0899a04" ed="T"/>知語有自他意必雙具。二但前下約四教辯
<lb n="0899a05" ed="T"/>相。以其立誓須依四諦。若不依諦名為狂
<lb n="0899a06" ed="T"/>願。何者。四既稱諦。則能審實迷解之相苦樂
<lb n="0899a07" ed="T"/>之際。依此起誓方有拔苦與樂之理。儻於法
<lb n="0899a08" ed="T"/>不諦。徒興與拔之心。終成狂簡之願。此有
<lb n="0899a09" ed="T"/>二。初例前科。二若三下明四教依諦立誓。須
<lb n="0899a10" ed="T"/>知權實各有事理。故以四教明乎諦相生滅
<lb n="0899a11" ed="T"/>無生無量無作。皆明菩薩依之起誓。初三藏。
<lb n="0899a12" ed="T"/>此教為於迷真重人。說世出世二因二果。不
<lb n="0899a13" ed="T"/>即真理故互生滅。菩薩觀此興有作誓。有生
<lb n="0899a14" ed="T"/>可度有惑可斷。有法可知有佛可成。四皆有
<lb n="0899a15" ed="T"/>作諦使然也。</p><p xml:id="pT34p0899a1506" rend="inline">問。三藏所談滅非真諦。今文依
<lb n="0899a16" ed="T"/>滅起第四誓。那云真諦無為理邪。</p><p xml:id="pT34p0899a1614" rend="inline">答。滅諦之
<lb n="0899a17" ed="T"/>體是二涅槃。雖非真諦能冥於理。故云因滅
<lb n="0899a18" ed="T"/>會真。道是滅因苦集違理。佛既契真。故成佛
<lb n="0899a19" ed="T"/>誓觀真而發。二復次下通教。所拔所與二因
<lb n="0899a20" ed="T"/>二果大同前教。但以此教所被之機迷真輕
<lb n="0899a21" ed="T"/>故。事皆即理。四並如幻不生不滅。所謂苦無
<lb n="0899a22" ed="T"/>逼迫相。集無和合相。道不二相。滅無滅相。
<lb n="0899a23" ed="T"/>觀此四諦而起四誓。諦既如空誓亦如幻。言
<lb n="0899a24" ed="T"/>若有一法過涅槃等者。大論第五十先引經
<lb n="0899a25" ed="T"/>云。諸天子心念。應何等人聽須菩提所說。須
<lb n="0899a26" ed="T"/>菩提知諸天子心念語言。如幻人聽法無聽
<lb n="0899a27" ed="T"/>無聞無知無證。乃至云。佛亦如幻化涅槃法
<lb n="0899a28" ed="T"/>亦如幻化。論釋云。一切眾生中佛第一。一切
<lb n="0899a29" ed="T"/>法中涅槃第一。聞是二事如幻。驚疑謂。須菩
<pb n="0899b" xml:id="T34.1727.0899b" ed="T"/>
<lb n="0899b01" ed="T"/>提錯說為聽者誤。是故更問須菩提。須菩提
<lb n="0899b02" ed="T"/>言。以二法皆從妄法生故。法屬因緣無有定
<lb n="0899b03" ed="T"/>實。須菩提作是念。假令有法過勝涅槃。能令
<lb n="0899b04" ed="T"/>如幻何況涅槃。三別教。此教為迷中重者。雖
<lb n="0899b05" ed="T"/>談無作果不通因。故初發心但依無量。所詮
<lb n="0899b06" ed="T"/>森羅萬像之法。皆為迷於如來藏性而起。然
<lb n="0899b07" ed="T"/>此藏性雖不具九。而能隨緣變造諸法。性隨
<lb n="0899b08" ed="T"/>染緣則起世間無量苦集。性隨淨緣則起出
<lb n="0899b09" ed="T"/>世無量道滅。故妙玄明別教如來藏者。名為
<lb n="0899b10" ed="T"/>妙有。為一切法而作依持。從是妙有出生諸
<lb n="0899b11" ed="T"/>法等。但由苦集定能為障。故須別緣道滅對
<lb n="0899b12" ed="T"/>而翻之。先以生滅四諦伏於通惑。次以無生
<lb n="0899b13" ed="T"/>四諦斷於見愛。中以無量四諦破於塵沙。後
<lb n="0899b14" ed="T"/>以無作四諦斷於無明。此四四諦在于別教。
<lb n="0899b15" ed="T"/>皆名無量。故云緣界內外苦集因果無量四
<lb n="0899b16" ed="T"/>諦而起願也。所以然者。蓋知一切迷解之本。
<lb n="0899b17" ed="T"/>皆是佛性。性無量故諦稱無量。前教不爾故
<lb n="0899b18" ed="T"/>不受名。圓教雖有無量之義。三皆即實故云
<lb n="0899b19" ed="T"/>無作。四圓教二。初示四誓二。初明誓相。法界
<lb n="0899b20" ed="T"/>者。即十法界也。圓融者。總論百界別語三
<lb n="0899b21" ed="T"/>千。既生佛依正互具互遍。故曰圓融。非違等
<lb n="0899b22" ed="T"/>者。以性奪修千法皆性何修不泯。破戒比丘
<lb n="0899b23" ed="T"/>不入地獄。清淨行者不入涅槃。豈唯地獄涅
<lb n="0899b24" ed="T"/>槃即性。抑亦破戒淨行非修。非違非順泯苦
<lb n="0899b25" ed="T"/>滅也。非暗非明泯集道也。無明暗故則違等
<lb n="0899b26" ed="T"/>者。上示全修即性是故俱非。今論全性起修。
<lb n="0899b27" ed="T"/>是故俱立。荊溪云。性無所移修常宛爾。既觀
<lb n="0899b28" ed="T"/>不違而違。故起悲願拔其二苦。既觀非順而
<lb n="0899b29" ed="T"/>順。故起慈願與其二樂。由知法界圓融。故非
<pb n="0899c" xml:id="T34.1727.0899c" ed="T"/>
<lb n="0899c01" ed="T"/>違順亦由法界圓融。故有違順。有違順故起
<lb n="0899c02" ed="T"/>誓。非違順故無緣。二譬如下明無緣二。初喻。
<lb n="0899c03" ed="T"/>不得前意此喻莫銷。二今此下法。正以三慈
<lb n="0899c04" ed="T"/>分緣無緣。若依生法則緣有空。心若即中方
<lb n="0899c05" ed="T"/>絕緣念。以絕念故。乃能周遍法界任運與
<lb n="0899c06" ed="T"/>拔。大經十四梵行品初云。慈有三種。一緣眾
<lb n="0899c07" ed="T"/>生。二緣於法。三者無緣。眾生緣者。緣一切眾
<lb n="0899c08" ed="T"/>生如父母親想。法緣者。見一切法皆從緣生。
<lb n="0899c09" ed="T"/>無緣者。不住法相及眾生相。大論二十亦云。
<lb n="0899c10" ed="T"/>慈有三種。眾生緣者。謂緣十方無量怨親中
<lb n="0899c11" ed="T"/>人。法緣者謂緣無漏羅漢支佛諸佛聖人。破
<lb n="0899c12" ed="T"/>吾我相。但觀四緣空五眾法。無緣者。不住有
<lb n="0899c13" ed="T"/>無。唯諸佛有。此與涅槃文意大同。又大論第
<lb n="0899c14" ed="T"/>五明悲亦有眾生等三。故知將三慈悲以對
<lb n="0899c15" ed="T"/>三諦。義甚顯了。今從勝說但云無緣。若得無
<lb n="0899c16" ed="T"/>緣必具生法。二菩薩下明六即。皆由理具方
<lb n="0899c17" ed="T"/>有事用。今全理慈起修德五。而觀世音未臻
<lb n="0899c18" ed="T"/>究竟猶處分真。欲令眾生知理慈悲修成五
<lb n="0899c19" ed="T"/>即。故興兩問以生二答。槌砧相扣器諸淳
<lb n="0899c20" ed="T"/>樸。三若前下結歸二。初結指經文。二故知下
<lb n="0899c21" ed="T"/>結歸題目可解。</p>
<lb n="0899c22" ed="T"/><cb:juan n="001" fun="close"><cb:jhead>觀音玄義記卷第一</cb:jhead></cb:juan>
</cb:div></body>
<back>
<cb:div type="apparatus">
<head>校勘記</head>
<p>
<choice cb:resp="#resp2" cb:from="#beg_1" cb:to="#end_1"><corr>日</corr><sic>曰</sic></choice>
<choice cb:resp="#resp2" cb:from="#beg_2" cb:to="#end_2"><corr>已<note type="cf1">T46n1912_p0319b27</note><note type="cf2">T48n2016_p0879a08</note></corr><sic>己</sic></choice>
<choice cb:resp="#resp2" cb:from="#beg_3" cb:to="#end_3"><corr>已<note type="cf1">T46n1912_p0319b28</note><note type="cf2">T48n2016_p0879a09</note></corr><sic>己</sic></choice>
<choice cb:resp="#resp2" cb:from="#beg_4" cb:to="#end_4"><corr>已</corr><sic>己</sic></choice>
</p>
</cb:div>
<cb:div type="cbeta-notes">
<head>CBETA 校勘記</head>
<p>
</p>
</cb:div>
<cb:div type="taisho-notes">
<head>大正 校勘記</head>
<p>
<note n="0892001" resp="#resp1" place="foot text" type="orig" target="#nkr_note_orig_0892001">【原】明萬曆甲辰歲刊增上寺報恩藏本，【甲】崇禎四年刊宗教大學藏本　但卷第一缺</note>
</p>
</cb:div>
<cb:div type="rest-notes">
<head>其他註解</head>
<p>
</p>
</cb:div>
</back></text></TEI>