<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T48n2016">
<teiHeader>
        <fileDesc>
                <titleStmt>
                        <title>Taisho Tripitaka, Electronic version, No. 2016 宗鏡錄</title>
                        <author>宋 延壽集</author>
                        <respStmt>
                                <resp>Electronic Version by</resp>
                                <name>CBETA</name>
                        </respStmt>
                </titleStmt>
        <editionStmt>
                <edition>$Revision: 1.37 $<date>$Date: 2010/05/27 02:59:24 $</date></edition>
		<respStmt xml:id="resp1"><resp>corrections</resp><name>Taisho</name></respStmt>
		<respStmt xml:id="resp2"><resp>corrections</resp><name>CBETA</name></respStmt>
		<respStmt xml:id="resp3"><resp>corrections</resp><name>CBETA.maha</name></respStmt>
		<respStmt xml:id="resp4"><resp>corrections</resp><name>CBETA.march</name></respStmt>
		<respStmt xml:id="resp5"><resp>corrections</resp><name>CBETA.eva</name></respStmt>
        </editionStmt>
        <extent>100卷</extent>
        <publicationStmt>
                <distributor>
                        <name>中華電子佛典協會 (CBETA)</name>
                        <address>
                                <addrLine>service@cbeta.org</addrLine>
                        </address>
                </distributor>
                <availability>
                        <p>Available for non-commercial use when distributed with this header intact.</p>
                </availability>
                <date>$Date: 2010/05/27 02:59:24 $</date>
        </publicationStmt>
        <sourceDesc>
                <bibl>Taisho Tripitaka Vol. 48, No. 2016 </bibl>
        <listWit>
		<witness xml:id="wit1">【大】</witness>
		<witness xml:id="wit2">【明】</witness>
		<witness xml:id="wit3">【元】</witness>
		<witness xml:id="wit4">【CBETA】</witness>
		<witness xml:id="wit5">【磧砂】</witness>
		<witness xml:id="wit6">【麗】</witness>
		<witness xml:id="wit7">【宋】</witness>
	</listWit>
	</sourceDesc>
</fileDesc>
<encodingDesc>
        <projectDesc>
                <p xml:lang="en" cb:type="ly">Text as provided by Mr. Hsiao Chen-Kuo, Text as provided by Electronic Buddhadharma Society (EBS)</p>
                <p xml:lang="zh" cb:type="ly">蕭鎮國大德提供，佛教電腦資訊庫功德會提供</p>
        </projectDesc>
<charDecl>
<char xml:id="CB00468">
	<charName>CBETA CHARACTER CB00468</charName>
	<charProp>
		<localName>composition</localName>
		<value>[革*卬]</value>
	</charProp>
	<mapping type="unicode">U+4A55</mapping>
	<mapping cb:dec="983508" type="PUA">U+F01D4</mapping>
</char>
<char xml:id="CB04919">
	<charName>CBETA CHARACTER CB04919</charName>
	<charProp>
		<localName>composition</localName>
		<value>[鎞-囟+(奐-大)]</value>
	</charProp>
	<mapping cb:dec="987959" type="PUA">U+F1337</mapping>
</char>
</charDecl>
</encodingDesc>
<profileDesc>
                <langUsage>
                        <language ident="en">English</language>
                        <language ident="zh">Chinese</language>
                </langUsage>
        </profileDesc>
        <revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
        <change when="2000-09-14T11:10:24">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="其他">2 問答章</cb:mulu><cb:div type="other">
<pb n="0780a" xml:id="T48.2016.0780a" ed="T"/>
<lb n="0780a01" ed="T"/>
<milestone n="65" unit="juan"/>
<lb n="0780a02" ed="T"/><cb:juan n="065" fun="open"><cb:mulu n="65" type="卷"></cb:mulu><cb:jhead>宗鏡錄卷第六十五</cb:jhead></cb:juan>
<lb n="0780a03" ed="T"/>
<lb n="0780a04" ed="T"/><byline cb:type="Collector"><anchor xml:id="fxT48p0780a01"/>慧日永明寺主智覺禪師延壽集</byline>
<lb n="0780a05" ed="T"/><p xml:id="pT48p0780a0501">夫能所之見。則心境宛然。聖人知見。如何甄
<lb n="0780a06" ed="T"/>別。</p><p xml:id="pT48p0780a0602" rend="inline">答。雙照有空。不住內外。似谷答聲而絕
<lb n="0780a07" ed="T"/>慮。如鏡鑒像而無心。妙湛圓明。寂而常照。故
<lb n="0780a08" ed="T"/>云常在正念。亦名正知。非是有念有知。亦非
<lb n="0780a09" ed="T"/>無念無知。有無皆想。俱非正知。但無念而照。
<lb n="0780a10" ed="T"/>名曰正知。若唯無念。寂而失照。若但照體。照
<lb n="0780a11" ed="T"/>而失寂。並稱不正。正在雙行。還原集云。聖人
<lb n="0780a12" ed="T"/>有二種用心。一不見一切物皆空。唯見於空。
<lb n="0780a13" ed="T"/>不見一切物。二見一切物即空。了了見一切
<lb n="0780a14" ed="T"/>有。不住於有。了了見一切空。不住於空。雙照
<lb n="0780a15" ed="T"/>有無。分別宛然。而無念動。猶如明鏡。覩其色
<lb n="0780a16" ed="T"/>像。一切皆於中現。用心亦爾。得其妙性起
<lb n="0780a17" ed="T"/>照。照見一切。了了知無所知。了了見無能見。
<lb n="0780a18" ed="T"/>無能。不廢常見。見性。既常。無一間斷。分明徹
<lb n="0780a19" ed="T"/>照十方。淨無瑕穢。內外圓明。廓周法界。亦名
<lb n="0780a20" ed="T"/>毘盧遮那無障礙眼。圓滿十方。照見一切佛
<lb n="0780a21" ed="T"/>剎。即此義也。所以達人見聞。不落能所。既非
<lb n="0780a22" ed="T"/>是有見。亦非無見。但不生二相。常合真空。是
<lb n="0780a23" ed="T"/>以全色為眼。常見色而無緣。全眼為色。恒稱
<lb n="0780a24" ed="T"/>見而非我。以色是所緣之境。眼是能緣之根。
<lb n="0780a25" ed="T"/>今即是眼。故無緣也。又眼是我能見。今全為
<lb n="0780a26" ed="T"/>色。正見之時。即非我也。則色心無二能所非
<lb n="0780a27" ed="T"/>殊。所以影公頌云。法性不並真。聖賢無異道。
<lb n="0780a28" ed="T"/>故大集經云。慧燈三昧者。即是諸法無二相
<lb n="0780a29" ed="T"/>也。無二相者。不在有無。不出有無。夫有無者。
<pb n="0780b" xml:id="T48.2016.0780b" ed="T"/>
<lb n="0780b01" ed="T"/>以惑情所執。有無皆失。理。無惑計。有無皆真。
<lb n="0780b02" ed="T"/>是知諸法。非實非虛。非空非有。若無於有。不
<lb n="0780b03" ed="T"/>成於無。若無於無。不成於有。有無交徹。萬化
<lb n="0780b04" ed="T"/>齊融。又約聖人親證見聞之境。有其四種。所
<lb n="0780b05" ed="T"/>以大涅槃經云。約佛妙證。有四種聞。一不聞。
<lb n="0780b06" ed="T"/>聞二不聞不聞。三聞不聞。四聞聞。台教釋云。
<lb n="0780b07" ed="T"/>初入證道。修道忽謝。無所可有。名為不聞。真
<lb n="0780b08" ed="T"/>明豁開。無所不照。即是於聞。故名不聞。聞證
<lb n="0780b09" ed="T"/>得如是大般涅槃。無有<anchor xml:id="nkr_note_orig_0780001" n="0780001"/><anchor xml:id="beg0780001" n="0780001"/>聞<anchor xml:id="end0780001"/>相。故名不聞不
<lb n="0780b10" ed="T"/>聞。證起惑滅。名聞不聞。寂而常照。隨扣則應。
<lb n="0780b11" ed="T"/>名曰聞聞。初句證智。次句證理。第三句證斷。
<lb n="0780b12" ed="T"/>第四句證應。若事若理。智斷自他。於初智證
<lb n="0780b13" ed="T"/>之中。具足無缺。此一妙證。盡涅槃海。復次不
<lb n="0780b14" ed="T"/>聞聞。是證了因。聞不聞。是證緣因。不聞不
<lb n="0780b15" ed="T"/>聞。是證正因。聞聞。是證境界。乃至明四種。生
<lb n="0780b16" ed="T"/>生。生不生。不生生。不生不生。亦同四種聞義。
<lb n="0780b17" ed="T"/>一生生。是因緣所生法。二生不生。是我說即
<lb n="0780b18" ed="T"/>是空。三不生生。是亦名為假名。四不生不生。
<lb n="0780b19" ed="T"/>是亦名中道義。若能了此四生之無生。方達
<lb n="0780b20" ed="T"/>聖人見聞之境。是以不取不捨。達一道之原。
<lb n="0780b21" ed="T"/>非有非空。見諸法之實。如肇論云。且夫心之
<lb n="0780b22" ed="T"/>有也。以其有有。有自不有。故聖心不有。有不
<lb n="0780b23" ed="T"/>有有。故有無有。有無有故。則無無。無。無故。聖
<lb n="0780b24" ed="T"/>心不有不無。不有不無故。其神乃虛。何者。夫
<lb n="0780b25" ed="T"/>有也。無也。心之影響也。言也。象也。影響之所
<lb n="0780b26" ed="T"/>攀緣也。有無既廢。則心無影響。影響既淪。則
<lb n="0780b27" ed="T"/>言象莫測。言象莫測。則道絕群方。道絕群方。
<lb n="0780b28" ed="T"/>故能窮靈極數。窮靈極數。乃曰妙盡。妙盡之
<lb n="0780b29" ed="T"/>道。本乎無寄。夫無寄在乎冥寂。冥寂故。虛以
<pb n="0780c" xml:id="T48.2016.0780c" ed="T"/>
<lb n="0780c01" ed="T"/>謂之。妙盡在乎極數。極數故。數以應之。數以
<lb n="0780c02" ed="T"/>應之。故動與事會。虛以謂之。故道超名外。道
<lb n="0780c03" ed="T"/>超名外。因謂之無。動與事會。因謂之有。謂之
<lb n="0780c04" ed="T"/>有者。應夫有為。強謂之然耳。彼何然哉。故經
<lb n="0780c05" ed="T"/>云。聖智無知。而無所不知。無為而無所不為。
<lb n="0780c06" ed="T"/>此無相寂然之道。豈曰有而為有。無而為無。
<lb n="0780c07" ed="T"/>動而乖靜。靜而廢用耶。而今之談者。多即言
<lb n="0780c08" ed="T"/>以定旨。尋大方而徵隅。懷前識以標玄。存所
<lb n="0780c09" ed="T"/>存之必當。是以聞聖有知。謂之有心。聞聖無
<lb n="0780c10" ed="T"/>知。謂等<anchor xml:id="nkr_note_orig_0780002" n="0780002"/><anchor xml:id="beg0780002" n="0780002"/>大<anchor xml:id="end0780002"/>虛。有無之境。邊見所存。豈是處中
<lb n="0780c11" ed="T"/>莫二之道乎。何者。萬物雖殊。然性本常一。不
<lb n="0780c12" ed="T"/>可而物。然非不物。可物於物。則名相異陳。不
<lb n="0780c13" ed="T"/>物於物。則物而即真。是以聖人不物於物。不
<lb n="0780c14" ed="T"/>非物於物。不物於物。物非有也。不非物於物。
<lb n="0780c15" ed="T"/>物非無也。非有所以不取。非無所以不捨。不
<lb n="0780c16" ed="T"/>捨故。妙存則真。不取故。名相靡因。名相靡因。
<lb n="0780c17" ed="T"/>非有知也。妙存即真。非無知也。故經云。般若
<lb n="0780c18" ed="T"/>於諸法。無取無捨。無知無不知。此攀緣之外。
<lb n="0780c19" ed="T"/>絕心之域。而欲以有無詰者。不亦遠乎。釋曰。
<lb n="0780c20" ed="T"/>夫說有說無。是心之影響。豈當真實乎。若能
<lb n="0780c21" ed="T"/>窮其靈智之原。極乎心數之表。則可妙盡其
<lb n="0780c22" ed="T"/>道矣。自然真心無寄。不屬有無。不以有。故虛
<lb n="0780c23" ed="T"/>以謂之。不以無。故數以應之。然此猶是強言。
<lb n="0780c24" ed="T"/>則聖智無心於彼此。故云聖人不物於物。不
<lb n="0780c25" ed="T"/>非物於物。不物於物。故名相靡因者。以不取
<lb n="0780c26" ed="T"/>諸法。無法當情。則名相無因得起。不非物
<lb n="0780c27" ed="T"/>於物。故妙存即真者。以不捨諸法故。無法可
<lb n="0780c28" ed="T"/>捨。則見諸法之實性。湛然常住。妙體恒真。此
<lb n="0780c29" ed="T"/>真實甚深般若。豈在即言審定。隨意思量。說
<pb n="0781a" xml:id="T48.2016.0781a" ed="T"/>
<lb n="0781a01" ed="T"/>有說無。非有非無之所能及。故云此攀緣之
<lb n="0781a02" ed="T"/>外。絕心之域。而欲以有無詰者。不亦遠乎。應
<lb n="0781a03" ed="T"/>當妙證之時。自然明了。</p><p xml:id="pT48p0781a0310" rend="inline">問。此佛之知見。如
<lb n="0781a04" ed="T"/>何開示悟入。</p><p xml:id="pT48p0781a0406" rend="inline">答。若約教。天台文句疏。配圓教
<lb n="0781a05" ed="T"/>四位。開即十住。示即十行。悟即十向。入即十
<lb n="0781a06" ed="T"/>地。華嚴記釋大意云。謂開除惑障。顯示真
<lb n="0781a07" ed="T"/>理。令悟體空。證入心體。若禪門南北二宗釋
<lb n="0781a08" ed="T"/>者。北宗云。智用是<anchor xml:id="nkr_note_orig_0781001" n="0781001"/><anchor xml:id="beg0781001" n="0781001"/>知<anchor xml:id="end0781001"/>。慧用是見。心不起名
<lb n="0781a09" ed="T"/>智。智能知五根。不動名慧。慧能見。是佛知見。
<lb n="0781a10" ed="T"/>心不動是開。開者。開方便門。色不動是示。示
<lb n="0781a11" ed="T"/>者。示真實相。悟即妄念不生。入即萬境常寂。
<lb n="0781a12" ed="T"/>南宗云。眾生佛智。妄隔不見。但得無念。即本
<lb n="0781a13" ed="T"/>來自性寂靜。為開。寂靜體上。自有本智。以本
<lb n="0781a14" ed="T"/>智能見本來自性寂靜。名示。既得指示。即見
<lb n="0781a15" ed="T"/>本性。佛與眾生本來無異。為悟。悟後於一切
<lb n="0781a16" ed="T"/>有為無為。有佛無佛。常見本性。自知妄想無
<lb n="0781a17" ed="T"/>性。自覺聖智。是故菩薩。前聖所知。轉相傳授。
<lb n="0781a18" ed="T"/>即是入義。海龍王經云。心不住內。亦不遊外。
<lb n="0781a19" ed="T"/>識無所住。度於一切墮顛倒者。乃至見諸法
<lb n="0781a20" ed="T"/>寂。觀諸法默。諸法寂寞。無行無處。諸法澹然。
<lb n="0781a21" ed="T"/>無所成就。普觀諸法。皆已如是。如是觀者。是
<lb n="0781a22" ed="T"/>為法觀。法觀如是。不見諸法之所歸趣。其有
<lb n="0781a23" ed="T"/>見法而不觀者。不以見法而成觀也。無求無
<lb n="0781a24" ed="T"/>曉。不知不見。是為見法。法華經云。不得諸法。
<lb n="0781a25" ed="T"/>不知不見。亦不分別。是男是女。又昔人云。亦
<lb n="0781a26" ed="T"/>無見。亦無聞。無見無聞真見聞。又肇法師云。
<lb n="0781a27" ed="T"/>閉智塞聰。獨覺冥冥者矣。如是則默契寂知。
<lb n="0781a28" ed="T"/>俱通宗鏡矣。所以首楞嚴經云。佛告阿難。吾
<lb n="0781a29" ed="T"/>復問汝。諸世間人說我能見。云何名見。云何
<pb n="0781b" xml:id="T48.2016.0781b" ed="T"/>
<lb n="0781b01" ed="T"/>不見。阿難言。世人因於日月燈光。見種種相。
<lb n="0781b02" ed="T"/>名之為見。若復無此三種光明。則不能見。阿
<lb n="0781b03" ed="T"/>難。若無明時名不見者。應不見暗。若必見
<lb n="0781b04" ed="T"/>暗。此但無明。云何無見。阿難。若在暗時。不見
<lb n="0781b05" ed="T"/>明故。名為不見。今在明時。不見暗相。還名不
<lb n="0781b06" ed="T"/>見。如是二相。俱名不見。若復二相自相陵奪。
<lb n="0781b07" ed="T"/>非汝見性。於中暫無。如是則知。二俱名見。云
<lb n="0781b08" ed="T"/>何不見。是故阿難。汝今當知。見明之時。見
<lb n="0781b09" ed="T"/>非是明。見暗之時。見非是暗。見通之時。見非
<lb n="0781b10" ed="T"/>是通。見塞之時。見非是塞。四義成就。汝復
<lb n="0781b11" ed="T"/>應知。見見之時。見非是見。見猶離見。見不
<lb n="0781b12" ed="T"/>能及。云何復說因緣自然。及和合相。</p><p xml:id="pT48p0781b1215" rend="inline">問。聖
<lb n="0781b13" ed="T"/>人見實相之妙色。惑情還見不。</p><p xml:id="pT48p0781b1313" rend="inline">答。唯見不
<lb n="0781b14" ed="T"/>實。不見不實之實。如見杌為賊。不見杌也。又
<lb n="0781b15" ed="T"/>如一真空理。見成二諦。若世人知者。名為世
<lb n="0781b16" ed="T"/>俗諦。出世人知。名第一義。其所知處。未必懸
<lb n="0781b17" ed="T"/>殊。其所知境。各從心現。如瞖目見明珠有纇。
<lb n="0781b18" ed="T"/>淨眼觀瑩淨無瑕。美惡唯自見殊。珠體本末
<lb n="0781b19" ed="T"/>如一。</p><p xml:id="pT48p0781b1903" rend="inline">問。眾生不見實色者。凡有所見。還成
<lb n="0781b20" ed="T"/>妄不。</p><p xml:id="pT48p0781b2003" rend="inline">答。雖然不實。亦不成妄。如見杌為賊。
<lb n="0781b21" ed="T"/>賊何所有。以無體故。華嚴經頌云。若能了邪
<lb n="0781b22" ed="T"/>法。如實不顛倒。知妄本自真。見佛即清淨。起
<lb n="0781b23" ed="T"/>信論云。雖有染心。而常恒不變。法藏和尚云。
<lb n="0781b24" ed="T"/>眾生異見不妄。所以從凡願求佛地。若異見
<lb n="0781b25" ed="T"/>妄。終不從凡趣真佛地。何以故。眾生界即佛
<lb n="0781b26" ed="T"/>界。佛界即眾生界。是以從凡入聖。從聖現凡。
<lb n="0781b27" ed="T"/>名字有差。一體不動。然此宗鏡錄。唯論一實。
<lb n="0781b28" ed="T"/>如法華經以實相為體。此實之一字。雖普該
<lb n="0781b29" ed="T"/>萬法。以是彼之體性故。統論其宗。即不簡真
<pb n="0781c" xml:id="T48.2016.0781c" ed="T"/>
<lb n="0781c01" ed="T"/>偽。若以見解智證論之。則須分優劣。以情
<lb n="0781c02" ed="T"/>懷取捨。智有淺深故。法華玄義云。夫正體玄
<lb n="0781c03" ed="T"/>絕。一往難知。又邪小之名。亂於正大。譬如魚
<lb n="0781c04" ed="T"/>目。混雜明珠。故須簡偽。即為六意。一就凡簡。
<lb n="0781c05" ed="T"/>二就外簡。三就小簡。四就偏簡。五就譬簡。六
<lb n="0781c06" ed="T"/>就悟簡。一就凡簡者。釋論云。世典亦稱實者。
<lb n="0781c07" ed="T"/>乃護國治家稱實也。外道亦稱實者。邪智僻
<lb n="0781c08" ed="T"/>解謂為實也。小乘稱實者。厭苦穌息。以偏真
<lb n="0781c09" ed="T"/>為實也。如是等。但有實名。而無其義。何者。世
<lb n="0781c10" ed="T"/>間妖幻道術。亦稱為實。多是鬼神媚法。此法
<lb n="0781c11" ed="T"/>入心。迷醉狂亂。自衒善好。謂勝真實。立異動
<lb n="0781c12" ed="T"/>眾。示奇特相。髑髏盛屎。約多人前。張口大
<lb n="0781c13" ed="T"/>咽。或生魚臭肉。增狀哺食。或裸形弊服。誇傲
<lb n="0781c14" ed="T"/>規<anchor xml:id="nkr_note_orig_0781002" n="0781002"/><anchor xml:id="beg0781002" n="0781002"/>矩<anchor xml:id="end0781002"/>。或直來直去。不問不答。種種譎詭詃誘
<lb n="0781c15" ed="T"/>無智。令信。染惑著。已求脫叵得。內則病害其
<lb n="0781c16" ed="T"/>身。外則誅家滅族。禍延親里。現受眾苦。後受
<lb n="0781c17" ed="T"/>地獄長夜之苦。生生障道。無解脫期。此乃世
<lb n="0781c18" ed="T"/>間現見。何實可論。鈍使愛論攝。若周孔經籍。
<lb n="0781c19" ed="T"/>治法禮法。兵法醫法。天文地理。八卦五行。世間
<lb n="0781c20" ed="T"/>墳典。孝以治家。忠以治國。各親其親。各子其
<lb n="0781c21" ed="T"/>子。敬上愛下。仁義揖讓。安于百姓。霸立社
<lb n="0781c22" ed="T"/>稷。若失此法。強<anchor xml:id="nkr_note_orig_0781003" n="0781003"/><anchor xml:id="beg0781003" n="0781003"/>者<anchor xml:id="end0781003"/>陵弱。天下燋遑。民無聊
<lb n="0781c23" ed="T"/>生。鳥不暇栖。獸不暇伏。若依此法。天下太平。
<lb n="0781c24" ed="T"/>牛馬內向。當知此法。乃是愛民治國。而稱為
<lb n="0781c25" ed="T"/>實。金光明經云。釋提桓因。種種勝論。即其
<lb n="0781c26" ed="T"/>義也。蓋十善意耳。修十善。上符天心。諸天歡
<lb n="0781c27" ed="T"/>喜。求天然報。此法為勝。故言勝論耳。又大梵
<lb n="0781c28" ed="T"/>天王說出欲論。即是修定。出欲淤泥。亦是愛
<lb n="0781c29" ed="T"/>論攝耳。世又方術。服藥長生。鍊形易色。飛仙
<pb n="0782a" xml:id="T48.2016.0782a" ed="T"/>
<lb n="0782a01" ed="T"/>隱形者。稱此藥方。祕要真實。此亦愛論鈍使
<lb n="0782a02" ed="T"/>攝耳。二就外簡者。即是外道典籍也。若服藥
<lb n="0782a03" ed="T"/>求知。聰利明達。推尋道理。稱此藥方。為勝為
<lb n="0782a04" ed="T"/>實者。藥力薄知。不能鑒遠。觸藥則失。藥歇
<lb n="0782a05" ed="T"/>則失。亦非實也。若此間莊老。無為無欲。天真
<lb n="0782a06" ed="T"/>虛靜。息諸誇仙。棄世絕智等。直是虛無。其抱
<lb n="0782a07" ed="T"/>尚不出單四見外。何關聖法。縱令出單四見
<lb n="0782a08" ed="T"/>外。尚墮複四見中。見網中行。非解脫道。若外
<lb n="0782a09" ed="T"/>國論力。受梨唱募。撰五百明難。其一云。瞿曇
<lb n="0782a10" ed="T"/>為一究竟道。為眾多究竟道。佛言。但一究竟
<lb n="0782a11" ed="T"/>道。論力云。諸師各各說究竟道。佛指鹿頭。汝
<lb n="0782a12" ed="T"/>識其人不。論力言。識究竟道中。其為第一。佛
<lb n="0782a13" ed="T"/>言。若其得究竟道。云何自捨其道。為我弟子
<lb n="0782a14" ed="T"/>耶。論力即悟。歎佛法中。獨一究竟道。又如長
<lb n="0782a15" ed="T"/>爪云。一切論可破。一切語可轉。觀諸法實相。
<lb n="0782a16" ed="T"/>于久不得一法入心。釋論云。長爪執亦無見。
<lb n="0782a17" ed="T"/>又云。亦計不可說見。如斯流類。百千萬種。虛
<lb n="0782a18" ed="T"/>妄戲論。為惑流轉。見網浩然。邪智瀾漫。觸境
<lb n="0782a19" ed="T"/>生著。或時襵牒。有無為有。無有為無。乃至有
<lb n="0782a20" ed="T"/>非有非無為有。無非有非無為無。百千番牒。
<lb n="0782a21" ed="T"/>悉皆見倒。生死諸邊。非真實也。大涅槃經云。
<lb n="0782a22" ed="T"/>被無明枷。繫生死柱。遶二十五有。不能得脫。
<lb n="0782a23" ed="T"/>即此義也。三就小簡者。聲聞法中。亦云離有
<lb n="0782a24" ed="T"/>離無。名聖中道。大集經云。拘隣如沙門。最初
<lb n="0782a25" ed="T"/>獲得真實之知見。然小乘不運大悲。不濟眾
<lb n="0782a26" ed="T"/>生。功德力薄。不求作佛。不深窮實相。則智慧
<lb n="0782a27" ed="T"/>劣弱。雖云離有離無。名聖中道。乃以斷常二
<lb n="0782a28" ed="T"/>見邊真諦。為中道。無漏慧。名為見。證涅槃法。
<lb n="0782a29" ed="T"/>名為知。雖斷見思。除滅分段。而住草庵。非究
<pb n="0782b" xml:id="T48.2016.0782b" ed="T"/>
<lb n="0782b01" ed="T"/>竟理。對前生死有邊。即涅槃無邊。二俱可破
<lb n="0782b02" ed="T"/>可壞。非真實道故。不名實相也。四就偏簡者。
<lb n="0782b03" ed="T"/>諸大乘經。共二乘經人。帶方便說者。名字既
<lb n="0782b04" ed="T"/>同。義須分別。如摩訶衍中云。三乘之人。同以
<lb n="0782b05" ed="T"/>無言說道斷煩惱。中論云。諸法實相。三人共
<lb n="0782b06" ed="T"/>得者。二乘之人。雖共稟無言說道。自求出苦。
<lb n="0782b07" ed="T"/>無大悲心。得空則止。鈍根菩薩亦爾。利根
<lb n="0782b08" ed="T"/>菩薩。大悲心。為物。深求實相。共實相者。智如
<lb n="0782b09" ed="T"/>螢火。是故非實。不共實相。智如日光。是故為
<lb n="0782b10" ed="T"/>實。大涅槃經云。第一義空。名為智慧。二乘但
<lb n="0782b11" ed="T"/>空。空無智慧。菩薩得不但空。即中道慧。即此
<lb n="0782b12" ed="T"/>慧寂而常照。二乘但得其寂。不得寂照。故非
<lb n="0782b13" ed="T"/>實相。菩薩得寂。又得寂照。即是實相。見不空
<lb n="0782b14" ed="T"/>者。復有多種。一見不空。次第斷結。從淺至深。
<lb n="0782b15" ed="T"/>此乃相似之實。非正實也。二見不空。具一切
<lb n="0782b16" ed="T"/>法。初阿字門。則解一切義。即中即假即空。不
<lb n="0782b17" ed="T"/>一不異。無三無一。二乘但一即。別教但二即。
<lb n="0782b18" ed="T"/>圓具三即。三即真實相也。釋論云。何等是實
<lb n="0782b19" ed="T"/>相。謂菩薩入於一相。知無量相。無量相又入
<lb n="0782b20" ed="T"/>一相。二乘但入一相。不能知無量相。別教
<lb n="0782b21" ed="T"/>雖入一相。又入無量相。不能更入一相。利根
<lb n="0782b22" ed="T"/>菩薩。空。故入一相。即假。故知無量相。即中。更
<lb n="0782b23" ed="T"/>入一相。如此菩薩。深求智度大海。一心即三。
<lb n="0782b24" ed="T"/>是真實相體也。華嚴不共二乘。但約菩薩。三
<lb n="0782b25" ed="T"/>智次第得。亦非正實。不次第得者。是正實也。
<lb n="0782b26" ed="T"/>若方等中。四人得三智。三人為虛。一人為實。
<lb n="0782b27" ed="T"/>大品三慧。說三智。屬三人。前二不深求。淺而
<lb n="0782b28" ed="T"/>非實。後一人深求一心三智。是故是實。此經
<lb n="0782b29" ed="T"/>云。汝實我子。無復四三之人。十方諦求。更無
<pb n="0782c" xml:id="T48.2016.0782c" ed="T"/>
<lb n="0782c01" ed="T"/>餘乘。但一實相智。決了聲聞法。但說無上道。
<lb n="0782c02" ed="T"/>純是一實體也。大涅槃經云。一實諦者。則無
<lb n="0782c03" ed="T"/>有有無。有無無二故。名一實諦。又一實諦。名
<lb n="0782c04" ed="T"/>無虛偽。又一實諦。無有顛倒。又一實諦。非魔
<lb n="0782c05" ed="T"/>所說。又一實諦。名常樂我淨。常樂我淨。無空
<lb n="0782c06" ed="T"/>假中之異。異則為二。二故非一實諦。一實諦
<lb n="0782c07" ed="T"/>即空即假即中。無異無二故。名一實諦。若有
<lb n="0782c08" ed="T"/>三異。即為虛偽。虛偽之法。不名一實諦。無三
<lb n="0782c09" ed="T"/>異故。即一實諦。若異即是顛倒。顛倒未破。非
<lb n="0782c10" ed="T"/>一實諦。無三異故。無顛倒。無顛倒故。名一實
<lb n="0782c11" ed="T"/>諦。異者不名一乘。三法不異。具足圓滿。名為
<lb n="0782c12" ed="T"/>一乘。是乘高廣。眾寶莊校。故名一實諦。魔雖
<lb n="0782c13" ed="T"/>不證別異空假。而能說別異空假。若空假中
<lb n="0782c14" ed="T"/>不異者。魔不能說。魔不能說。名一實諦。若空
<lb n="0782c15" ed="T"/>假中。異者。名顛倒。不異者。名不顛倒。不顛倒
<lb n="0782c16" ed="T"/>故。無煩惱。無煩惱故。名為淨。無煩惱則無業。
<lb n="0782c17" ed="T"/>無業故名為我。無業故無報。無報故名樂。無
<lb n="0782c18" ed="T"/>報則無生死。無生死則名常。常樂我淨。名一
<lb n="0782c19" ed="T"/>實諦。一實諦者。即是實相。實相者。即經之正
<lb n="0782c20" ed="T"/>體也。如是實相。即空。即假。即中。即空故。破一
<lb n="0782c21" ed="T"/>切凡夫愛論。一切外道見論。即假故。破三藏
<lb n="0782c22" ed="T"/>四門小實。破三人共見小實。即中故。破次第
<lb n="0782c23" ed="T"/>偏實。無復諸顛倒小偏等因果四諦之法。亦
<lb n="0782c24" ed="T"/>無小偏等三寶之名。唯有實相因果四諦三
<lb n="0782c25" ed="T"/>寶。宛然具足。亦具諸方便因果四諦三寶。何
<lb n="0782c26" ed="T"/>以故。實相是法界海故。唯此三諦。即真實相
<lb n="0782c27" ed="T"/>也。又開次第之實。即是圓實。證道。是同故。又
<lb n="0782c28" ed="T"/>開三人共得實。深求即到底故。又開三藏三
<lb n="0782c29" ed="T"/>實。決了聲聞法。又開諸見論實。於見不動。而
<pb n="0783a" xml:id="T48.2016.0783a" ed="T"/>
<lb n="0783a01" ed="T"/>修道品故。又開諸愛論實。魔界即佛界故。行
<lb n="0783a02" ed="T"/>於非道。通達佛道。一切諸法中。悉有安隱性。
<lb n="0783a03" ed="T"/>即絕待明實。是經體也。五譬簡者。今借三
<lb n="0783a04" ed="T"/>喻。正顯偽真。兼明開合破會等意。一譬三獸
<lb n="0783a05" ed="T"/>渡河。同入於水。三獸有強弱。河水有底岸。兔
<lb n="0783a06" ed="T"/>馬力弱。雖濟彼岸浮淺不深。又不到底。大象
<lb n="0783a07" ed="T"/>力強俱得底岸。三獸喻三人。水喻即空。底喻
<lb n="0783a08" ed="T"/>不空。二乘智少。不能深求。喻如兔馬。菩薩智
<lb n="0783a09" ed="T"/>深。喻如大象。水軟喻空。同見於空。不見不空。
<lb n="0783a10" ed="T"/>底喻實相。菩薩獨到。智者見空。及與不空。到
<lb n="0783a11" ed="T"/>又二種。小象但到底泥。大象深到實土。別智
<lb n="0783a12" ed="T"/>雖見不空。歷別非實。圓不空。窮顯真實。如是
<lb n="0783a13" ed="T"/>喻者。非但簡破兔馬二乘非實。亦簡小象不
<lb n="0783a14" ed="T"/>空非實。乃取大象不空。為此經體也。此約
<lb n="0783a15" ed="T"/>空中共為真諦。作如此簡也。二譬<anchor xml:id="nkr_note_orig_0783001" n="0783001"/><anchor xml:id="beg0783001" n="0783001"/>頗梨<anchor xml:id="end0783001"/>如
<lb n="0783a16" ed="T"/>意。兩珠相似。形類欲同。而頗梨但空。不能雨
<lb n="0783a17" ed="T"/>寶。如意珠亦雨寶。頗梨無寶。以喻偏空。如意
<lb n="0783a18" ed="T"/>能雨。以喻中道。此就有無合為俗。簡偽顯真。
<lb n="0783a19" ed="T"/>今經體同如意也。又但約一如意珠為譬者。
<lb n="0783a20" ed="T"/>得珠不知力用。唯珠而已。智者得之。多有所
<lb n="0783a21" ed="T"/>獲。二乘得空。證空休息。菩薩得空。方便利益。
<lb n="0783a22" ed="T"/>普度一切。此就<anchor xml:id="nkr_note_orig_0783002" n="0783002"/><anchor xml:id="beg0783002" n="0783002"/>含<anchor xml:id="end0783002"/>中真諦。簡其得失也。今
<lb n="0783a23" ed="T"/>經如智者得如意珠。以為經體。三譬如鑛石
<lb n="0783a24" ed="T"/>中金。愚夫無識。視之謂石。擲在糞穢。都不領
<lb n="0783a25" ed="T"/>錄。賈客得之。鎔出其金。保重而已。金匠得之。
<lb n="0783a26" ed="T"/>造作種種釵釧環璫。仙客得之。鍊為金丹。飛
<lb n="0783a27" ed="T"/>天入地。捫摸日月。變通自在。愚人喻一切凡
<lb n="0783a28" ed="T"/>夫。雖具實相。不知修習。賈客喻二乘。但斷煩
<lb n="0783a29" ed="T"/>惱礦。保即空金。更無所為。金匠喻別教菩薩。
<pb n="0783b" xml:id="T48.2016.0783b" ed="T"/>
<lb n="0783b01" ed="T"/>善巧方便。知空非空。出假化物。莊嚴佛土。成
<lb n="0783b02" ed="T"/>就眾生。仙客喻圓教菩薩。即事而真。初發心
<lb n="0783b03" ed="T"/>時。便成正覺。得一身無量身。普應於一切。今
<lb n="0783b04" ed="T"/>經但取金丹<anchor xml:id="nkr_note_orig_0783003" n="0783003"/><anchor xml:id="beg0783003" n="0783003"/>實<anchor xml:id="end0783003"/>相。以為體也。就同而為喻。從
<lb n="0783b05" ed="T"/>初至後。同是於金。凡夫圓教。俱是實相也。就
<lb n="0783b06" ed="T"/>異為喻者。初石異金。次金異器。器異丹。丹色
<lb n="0783b07" ed="T"/>淨徹。類若清油。柔軟妙好。豈同鐶釧。狀乖色
<lb n="0783b08" ed="T"/>別。故不一種。此就與奪破會。簡其得失。引此
<lb n="0783b09" ed="T"/>三喻者。前喻根性。根性有淺深。淺得其空。深
<lb n="0783b10" ed="T"/>得其假。又得其中。次喻三情。初情但出苦。不
<lb n="0783b11" ed="T"/>志求佛道。見真即息。次情歷別不能圓修。後
<lb n="0783b12" ed="T"/>者廣大遍法界求。第三喻三方便。二乘方便
<lb n="0783b13" ed="T"/>少。守金而住。別教方便弱上能嚴飾營生。圓
<lb n="0783b14" ed="T"/>教方便深。故能吞雲納漢。今明此經實相之
<lb n="0783b15" ed="T"/>體。如大象得底。堅不可壞。以譬體妙。圓珠普
<lb n="0783b16" ed="T"/>雨。譬其用妙。巧智成仙譬其宗妙。如此三譬。
<lb n="0783b17" ed="T"/>即是三德。不縱不橫。名為大乘。於大乘中。別
<lb n="0783b18" ed="T"/>指真性。以為經體。六就悟簡者。夫法相真
<lb n="0783b19" ed="T"/>正。誠如上說。行未會理。豈得名諦。徒勞四說。
<lb n="0783b20" ed="T"/>逐語生迷。聞粖謂軟。聞雪謂冷。聞貝謂<g ref="#CB00468">䩕</g>。聞
<lb n="0783b21" ed="T"/>鵠謂動。終不能見乳之真色。情闇夜遊。何能
<lb n="0783b22" ed="T"/>見諦。叫喚求食。無有飽理。執己為實。餘是妄
<lb n="0783b23" ed="T"/>語。此有彼無。是非互起。更益流動。云何名
<lb n="0783b24" ed="T"/>諦。若欲見諦。慚愧有差。若苦到懺悔。機感諸
<lb n="0783b25" ed="T"/>佛。禪慧開發。觀心明淨。信解虛融。爾時猶名
<lb n="0783b26" ed="T"/>闇中見杌髣髴不明。人木蟲塵。尚不了了。若
<lb n="0783b27" ed="T"/>能安忍。法愛不生。無明豁破。如明鏡。不動。淨
<lb n="0783b28" ed="T"/>水無波。魚石色像。任運自明。清淨心常一。如
<lb n="0783b29" ed="T"/>是尊妙人。則能見般若。金<g ref="#CB04919">󱌷</g>抉眼。一指二指
<pb n="0783c" xml:id="T48.2016.0783c" ed="T"/>
<lb n="0783c01" ed="T"/>三指分明。爾時見色。言有亦是。言無亦是。云
<lb n="0783c02" ed="T"/>何為有。的的之色。與眼相應。諦諦之理。與智
<lb n="0783c03" ed="T"/>相稱。名之為有。云何為無。無堅冷軟動之相。
<lb n="0783c04" ed="T"/>名之為無。論云。一切實。一切非實。亦實亦
<lb n="0783c05" ed="T"/>不實。非實非不實。如是皆名諸法之實相。如
<lb n="0783c06" ed="T"/>舍利弗云。安住實智中。我定當作佛。為天人
<lb n="0783c07" ed="T"/>所敬。爾時乃可謂。永盡滅無餘。是名真實見
<lb n="0783c08" ed="T"/>體。故涅槃經云。八千聲聞。於法華經中見如
<lb n="0783c09" ed="T"/>來性。如秋收冬藏。更無所作。約理明無所作。
<lb n="0783c10" ed="T"/>此是究竟之理也。約教無所作。聞此教已。更
<lb n="0783c11" ed="T"/>不他聞也。約行無所作者。修此行已。更不改
<lb n="0783c12" ed="T"/>轍。如是等種種無所作義。略而言之。隨智妙
<lb n="0783c13" ed="T"/>悟。得見經體。當以隨智妙悟意。歷諸諦境中。
<lb n="0783c14" ed="T"/>節節有隨情。隨情智。隨智種種分別。簡餘情
<lb n="0783c15" ed="T"/>想。唯取隨智明見經體也。</p><p xml:id="pT48p0783c1511" rend="inline">問。唯識正理。我法
<lb n="0783c16" ed="T"/>本空。眾生妄執我法二心。從何而起。</p><p xml:id="pT48p0783c1615" rend="inline">答。從
<lb n="0783c17" ed="T"/>六七二識。緣識所起。唯識論云。諸心心所。依
<lb n="0783c18" ed="T"/>他起故。亦如幻事。非真實有。為遣妄執心心
<lb n="0783c19" ed="T"/>所外實有境故。說唯有識。若執唯識真實有
<lb n="0783c20" ed="T"/>者。如執外境。亦是法執。然諸法執。略有二種。
<lb n="0783c21" ed="T"/>一者俱生。二者分別。俱生法執。無始時來。虛
<lb n="0783c22" ed="T"/>妄熏習內因力故。恒與身俱。不待邪教及邪
<lb n="0783c23" ed="T"/>分別。任運而轉。故名俱生。此有二種。一者常
<lb n="0783c24" ed="T"/>相續。在第七識。緣第八識。起自心相。執為實
<lb n="0783c25" ed="T"/>法。二者間斷。在第六識。緣識所變蘊處界相。
<lb n="0783c26" ed="T"/>或總或別。起自心相。執為實法。此二法執。
<lb n="0783c27" ed="T"/>細故難斷。後十地中。數數修習緣法空觀。方能
<lb n="0783c28" ed="T"/>除滅。分別法執。亦由現在外緣力故。非與身
<lb n="0783c29" ed="T"/>俱。要待邪教及邪分別。然後方起。故名分別。
<pb n="0784a" xml:id="T48.2016.0784a" ed="T"/>
<lb n="0784a01" ed="T"/>唯在第六意識中。有此亦二種。一緣邪教所
<lb n="0784a02" ed="T"/>說蘊處界相。起自心相。分別計度。執為實法。
<lb n="0784a03" ed="T"/>二緣邪師所說自性等相。起自心相。分別計
<lb n="0784a04" ed="T"/>度。執為實法。此二法執麁故易斷。入初地時。
<lb n="0784a05" ed="T"/>觀一切法。法空真如。即能除滅。如是所說一
<lb n="0784a06" ed="T"/>切法執。自心外法。或有或無。自心內法。一切
<lb n="0784a07" ed="T"/>皆有。是故法執。皆緣自心內法。一切皆有。是
<lb n="0784a08" ed="T"/>故法執。皆緣自心所現似法。執為實有。然似
<lb n="0784a09" ed="T"/>法相。從緣生故。是如幻有。所執實法。妄計度
<lb n="0784a10" ed="T"/>故。決定非有。故世尊說。慈氏當知。諸識所緣。
<lb n="0784a11" ed="T"/>唯識所現。依他起性。如幻事等。如是外道餘
<lb n="0784a12" ed="T"/>乘。所執。離識我法。皆非實有。故心心所。決定
<lb n="0784a13" ed="T"/>不用外色等法。為所緣緣。緣用必依實有體
<lb n="0784a14" ed="T"/>故。釋云。若執唯識真實有者。如執外境。亦是
<lb n="0784a15" ed="T"/>法執者。由是理故。但應遣彼心外之境。同兔
<lb n="0784a16" ed="T"/>角無。能緣彼心。如幻事有。故少分不同。非謂
<lb n="0784a17" ed="T"/>即心。亦名實有。又夫心外執我執法者。有其
<lb n="0784a18" ed="T"/>兩種。一者如外道等。執離心等。別有一物。是
<lb n="0784a19" ed="T"/>常是一名之為我。此乃是妄計所執。其體都
<lb n="0784a20" ed="T"/>無。二者疎所緣緣。本質之法。能緣之心親緣
<lb n="0784a21" ed="T"/>之不著。亦名心外。此是依他。其體是有。</p><p xml:id="pT48p0784a2116" rend="inline">問。
<lb n="0784a22" ed="T"/>六七二識。執生我見。能起計處。於心內外。云
<lb n="0784a23" ed="T"/>何有無。</p><p xml:id="pT48p0784a2304" rend="inline">答。論云。如是所說一切我執。自心
<lb n="0784a24" ed="T"/>外蘊或有或無者。釋云。能緣緣不著處。皆名
<lb n="0784a25" ed="T"/>心外。第七計我心外唯有。第六計我心外之
<lb n="0784a26" ed="T"/>蘊。或是於無。論云。自心內蘊一切皆有者。親
<lb n="0784a27" ed="T"/>所緣也。不問即離。計為我者。影像必有。故無
<lb n="0784a28" ed="T"/>有少法能取少法。唯有自心還取自心。故皆
<lb n="0784a29" ed="T"/>緣蘊。此皆辯我所依也。論云。是故我執。皆緣
<pb n="0784b" xml:id="T48.2016.0784b" ed="T"/>
<lb n="0784b01" ed="T"/>無常五取蘊相。妄執為我者。結成前義。影像
<lb n="0784b02" ed="T"/>相分。必是蘊故。緣此為我。義顯大乘親緣。於
<lb n="0784b03" ed="T"/>無心不生也。成所緣緣。必有法故。論云。然諸
<lb n="0784b04" ed="T"/>蘊相從緣生故。是如幻有。妄所執我橫計度
<lb n="0784b05" ed="T"/>故。決定非有。又諸外道等。多於心王計為主
<lb n="0784b06" ed="T"/>宰。作者受者。由不能知本無自性。隨緣流轉
<lb n="0784b07" ed="T"/>故。大寶積經。佛言。迦葉。譬如咽塞病。即能斷
<lb n="0784b08" ed="T"/>命。如是迦葉。一切見中。唯有我見。即時能斷
<lb n="0784b09" ed="T"/>於智慧命。故知法我見者。違現量境。障法空
<lb n="0784b10" ed="T"/>智。人我見者。為生死根。斷智慧命。不入宗鏡。
<lb n="0784b11" ed="T"/>二<anchor xml:id="nkr_note_orig_0784001" n="0784001"/><anchor xml:id="beg0784001" n="0784001"/>患難<anchor xml:id="end0784001"/>消。</p><p xml:id="pT48p0784b1105" rend="inline">問。我法各以何為義。</p><p xml:id="pT48p0784b1113" rend="inline">答。我者。
<lb n="0784b12" ed="T"/>是主宰二義。我有自在力。宰割斷力。義同我
<lb n="0784b13" ed="T"/>故。主是我體。宰是我所。或是我用。法者。則
<lb n="0784b14" ed="T"/>是軌持。軌謂軌範。可生物解。持謂任持。不捨
<lb n="0784b15" ed="T"/>自相。</p><p xml:id="pT48p0784b1503" rend="inline">問。我是主宰義者。主宰二義。各屬何
<lb n="0784b16" ed="T"/>識。須知有我之病原。方施無我之妙藥。</p><p xml:id="pT48p0784b1616" rend="inline">答。
<lb n="0784b17" ed="T"/>主是俱生我。無分別故。屬第七識我。宰是分
<lb n="0784b18" ed="T"/>別我。有割斷故。屬第六識我。</p><p xml:id="pT48p0784b1812" rend="inline">問。凡有施為。
<lb n="0784b19" ed="T"/>無非我為主宰。云何言一切唯是識乎。</p><p xml:id="pT48p0784b1916" rend="inline">答。
<lb n="0784b20" ed="T"/>西天外道。多執身有神我。故能使身動作。若
<lb n="0784b21" ed="T"/>無神我。誰使身耶。龍樹菩薩破云。心是識相。
<lb n="0784b22" ed="T"/>自能使身。不待神也。如火性能燒物。非假於
<lb n="0784b23" ed="T"/>人。密嚴經云。阿賴耶識。恒與一切染淨之法。
<lb n="0784b24" ed="T"/>而作所依。是諸聖人。現法樂住三昧之境。人
<lb n="0784b25" ed="T"/>天等趣。諸佛國土。悉以為因。常以諸乘而作
<lb n="0784b26" ed="T"/>種性。若能了悟。即成佛道。一切眾生。有具功
<lb n="0784b27" ed="T"/>德。威力自在。乃至有生險難之處。阿賴耶識。
<lb n="0784b28" ed="T"/>恒住其中。作所依止。此是眾生無始時界諸
<lb n="0784b29" ed="T"/>業習氣。能自增長。亦能增長餘之七識。由是
<pb n="0784c" xml:id="T48.2016.0784c" ed="T"/>
<lb n="0784c01" ed="T"/>凡夫執為所作。能作內我。諸仁者。意在身中。
<lb n="0784c02" ed="T"/>如風速轉。業風吹種。遍在諸根。七識同時。如
<lb n="0784c03" ed="T"/>浪而起。外道所計勝性。微塵。自在等。悉是清
<lb n="0784c04" ed="T"/>淨阿賴耶識。諸仁者。阿賴耶識。由先業力。及
<lb n="0784c05" ed="T"/>愛為因。成就世間若干品類。妄計之人。執為
<lb n="0784c06" ed="T"/>作者。楞伽經云。觀諸眾生。如死屍無知。以妄
<lb n="0784c07" ed="T"/>想故。見有往來。若離妄想。如彼死屍。無鬼入
<lb n="0784c08" ed="T"/>中。是知人亦如是。但有四大。無人入中。</p><p xml:id="pT48p0784c0816" rend="inline">大
<lb n="0784c09" ed="T"/>智度論問云。有出入氣。則是我相。視眴壽命
<lb n="0784c10" ed="T"/>心。苦樂愛憎精勤等。是我相。若無我。誰有是
<lb n="0784c11" ed="T"/>出入息。視眴壽命心。苦樂愛憎精勤等。當知
<lb n="0784c12" ed="T"/>有我在內動發。故壽命心。亦是我法。若無我。
<lb n="0784c13" ed="T"/>如牛無御。有我。故能制心入法。不為放逸。若
<lb n="0784c14" ed="T"/>無我者。誰制御心。受苦樂者是我。若無我者。
<lb n="0784c15" ed="T"/>為如樹木。則不應別苦樂。愛憎。精勤亦如是。
<lb n="0784c16" ed="T"/>我雖微細。不可以五情知。因是相故。可知為
<lb n="0784c17" ed="T"/>有。</p><p xml:id="pT48p0784c1702" rend="inline">答曰。是諸相。皆是識相。有識。則有出入息
<lb n="0784c18" ed="T"/>視眴壽命等。若識離身。則無。汝若云我常遍
<lb n="0784c19" ed="T"/>故。死人亦應有視眴出入息壽命等。復次出
<lb n="0784c20" ed="T"/>入息等。是色法。隨心風力。故動發。此是識相。
<lb n="0784c21" ed="T"/>非我相。壽命是心相應行。亦是識相。</p><p xml:id="pT48p0784c2115" rend="inline">問曰。若
<lb n="0784c22" ed="T"/><anchor xml:id="nkr_note_orig_0784002" n="0784002"/><anchor xml:id="beg0784002" n="0784002"/>入<anchor xml:id="end0784002"/>無心定中。或眠無夢時。息亦出入有壽
<lb n="0784c23" ed="T"/>命。何以故。言皆是識相。</p><p xml:id="pT48p0784c2310" rend="inline">答曰。無心定等。識
<lb n="0784c24" ed="T"/>雖暫無。不久必還生。識不捨身故。有識時多。
<lb n="0784c25" ed="T"/>無識時少。是故名識相。如人出行。不得言其
<lb n="0784c26" ed="T"/>家無主。苦樂憎愛精勤等。是心相應。共緣隨
<lb n="0784c27" ed="T"/>心。行心有故便有。心無故便無。以是故是
<lb n="0784c28" ed="T"/>識相。非我相。又云。復次四大。及造色圍虛空。
<lb n="0784c29" ed="T"/>故名為身。是中內外入因緣和合。生識種。身
<pb n="0785a" xml:id="T48.2016.0785a" ed="T"/>
<lb n="0785a01" ed="T"/>得是種。和合。作種種事。言語坐起去來。空六
<lb n="0785a02" ed="T"/>種和合中。強名為男。強名為女。若六種是男。
<lb n="0785a03" ed="T"/>應有六男。不可以一作六六作一。既於地種
<lb n="0785a04" ed="T"/>中無男女相。乃至識種。亦無男女相。若各各
<lb n="0785a05" ed="T"/>中無。和合中亦無。如六狗各各不能生師子。
<lb n="0785a06" ed="T"/>和合亦不能生。無性故。</p><p xml:id="pT48p0785a0610" rend="inline">問。經說所有我見。
<lb n="0785a07" ed="T"/>一切皆緣五取蘊起。實我若無。云何得有憶
<lb n="0785a08" ed="T"/>識誦習恩怨等事。若實無我。憶識等事不成。
<lb n="0785a09" ed="T"/>誰為主宰。</p><p xml:id="pT48p0785a0905" rend="inline">答。五蘊之法。約眾生界說。情有
<lb n="0785a10" ed="T"/>邊事。以智推檢。五蘊俱空。經云。是身如聚沫。
<lb n="0785a11" ed="T"/>不可撮摩。即色蘊空。是身如泡。不得久立。即
<lb n="0785a12" ed="T"/>受蘊空。是身如焰從渴愛生。即想蘊空。是
<lb n="0785a13" ed="T"/>身如芭蕉。中無有堅。即行蘊空。是身如幻。從
<lb n="0785a14" ed="T"/>顛倒起。即識蘊空。五蘊既空。誰為主宰。所有
<lb n="0785a15" ed="T"/>分別。是妄識攀緣。言語去來。唯風力所轉。離
<lb n="0785a16" ed="T"/>情執外。中間唯有空性。故知我但有名。名亦
<lb n="0785a17" ed="T"/>無性。名體俱空。我法何有。唯識論云。又諸
<lb n="0785a18" ed="T"/>所執。實有。我體。為有作用。為無作用。若有作
<lb n="0785a19" ed="T"/>用。如手足等。應是無常。若無作用。如兔角等。
<lb n="0785a20" ed="T"/>應非實我。故所執我。二俱不成。又憶識等事。
<lb n="0785a21" ed="T"/>皆從本識熏習之力而得成就。乃至所執實
<lb n="0785a22" ed="T"/>我。既常無變。後應如前。是事非有。前應如後。
<lb n="0785a23" ed="T"/>是事非無。以後與前。體無別故。若謂我用。前
<lb n="0785a24" ed="T"/>後變易。非我體者。理亦不然。用不離體。應常
<lb n="0785a25" ed="T"/>有故。體不離用。應非常故。然諸有情。各有本
<lb n="0785a26" ed="T"/>識。一類相續任持種子。與一切法更互為因。
<lb n="0785a27" ed="T"/>熏習力故。得有如是憶識等事。故寶積經偈
<lb n="0785a28" ed="T"/>云。法同草木無覺知。若離於心不可得。眾生
<lb n="0785a29" ed="T"/>自性無所有。一切諸法亦如是。若現在陰入
<pb n="0785b" xml:id="T48.2016.0785b" ed="T"/>
<lb n="0785b01" ed="T"/>界。是念念不住。何以故。世法無有一念住者。
<lb n="0785b02" ed="T"/>若有一念。是一念中住。亦有生住滅。是生住
<lb n="0785b03" ed="T"/>滅。亦復不住。如生住滅中。有內外陰界入。是
<lb n="0785b04" ed="T"/>內外陰界入。亦有生住滅。若如是不住者。即
<lb n="0785b05" ed="T"/>是非我。非我所。又佛言。從本已來。無我無人。
<lb n="0785b06" ed="T"/>無有丈夫。但是內心見有我人。內心起時。彼
<lb n="0785b07" ed="T"/>已害我。即名為害。乃至是中。無有一法。和
<lb n="0785b08" ed="T"/>合聚集。決定成就。得名為佛。名法。名僧。名父。
<lb n="0785b09" ed="T"/>名母。名阿羅漢。定可取者。又頌云。俯仰屈申
<lb n="0785b10" ed="T"/>立去來。瞻視言語中無實。風依識故有所作。
<lb n="0785b11" ed="T"/>是識滅相念念無。彼此男女有我心。無智慧
<lb n="0785b12" ed="T"/>故妄見有。骨鎖相連皮肉覆。機關動作如木
<lb n="0785b13" ed="T"/>人。內雖無實外似人。譬如熱金投水中。亦如
<lb n="0785b14" ed="T"/>野火焚竹林。因緣和合有聲出。華嚴經頌云。
<lb n="0785b15" ed="T"/>菩薩一切業果報。悉為無盡智所印。如是無
<lb n="0785b16" ed="T"/>盡自性盡。是故無盡方便滅。菩薩觀心不在
<lb n="0785b17" ed="T"/>外。亦復不得在於內。知其心性無所有。我法
<lb n="0785b18" ed="T"/>皆離永寂滅。彼諸佛子如是知。一切法性常
<lb n="0785b19" ed="T"/>空寂。無有一法能造作。同於諸佛悟無我。大
<lb n="0785b20" ed="T"/>集經云。若復有言。眼色因緣。故有我者。是義
<lb n="0785b21" ed="T"/>不然。何以故。眼中無我。色亦如是。而和合中。
<lb n="0785b22" ed="T"/>亦復無我。和合因緣。生於眼識。如是識中。亦
<lb n="0785b23" ed="T"/>復無我。風中空中。悉亦無我。如是推尋。竟不
<lb n="0785b24" ed="T"/>可得。此識但是十二因緣。猶環流轉。離十二
<lb n="0785b25" ed="T"/>因緣。識不可見。但因識生名色。乃至則有衰
<lb n="0785b26" ed="T"/>老。及以病死。如是等法。因眼識。生。而是眼識。
<lb n="0785b27" ed="T"/>非東方來。南西北方。四維上下。亦復如是。所
<lb n="0785b28" ed="T"/>因之念。生根識者。是念亦滅。眼識不住。第二
<lb n="0785b29" ed="T"/>念中。亦不語念。汝住我滅。而是滅法。亦非復
<pb n="0785c" xml:id="T48.2016.0785c" ed="T"/>
<lb n="0785c01" ed="T"/>去至十方面。亦復不專一處住止。是故諸法。
<lb n="0785c02" ed="T"/>因緣故生。若離因緣。則不得生。因因緣生。因
<lb n="0785c03" ed="T"/>因緣滅。如是因緣。名相續法。是故當知。實無
<lb n="0785c04" ed="T"/>有我。而是因緣。亦無作者。無有受者。無有起
<lb n="0785c05" ed="T"/>者。無他起者。是故無我。若無我者。我既是空。
<lb n="0785c06" ed="T"/>我所亦空。何以故。然體性爾故。是故眼性無
<lb n="0785c07" ed="T"/>我我所。無有積聚。非合非散。即生滅故。一
<lb n="0785c08" ed="T"/>切諸法。亦復如是。是風因緣。亦入根中。左旋
<lb n="0785c09" ed="T"/>右轉。清淨照了。彼風如幻。亦不可捉。又雖似
<lb n="0785c10" ed="T"/>有能作所作。二事相成。但從緣生。俱無自性。
<lb n="0785c11" ed="T"/>不知唯識之人。盡執為實我。如大涅槃經云。
<lb n="0785c12" ed="T"/>佛言。比丘。譬如二手相拍。聲出其中。我亦如
<lb n="0785c13" ed="T"/>是。</p>
<lb n="0785c14" ed="T"/><cb:juan n="065" fun="close"><cb:jhead>宗鏡錄卷第六十五</cb:jhead></cb:juan>
<lb n="0785c15" ed="T"/><cb:div type="w"><p xml:id="pT48p0785c1501">　　　　　　<anchor xml:id="fxT48p0785c01"/>戊申歲分司大藏都監開板</p></cb:div>
</cb:div></body>
<back>
<cb:div type="apparatus">
<head>校勘記</head>
<p>
<app from="#beg0780001" to="#end0780001"><lem wit="#wit1">聞</lem><rdg resp="#resp1" wit="#wit3">開</rdg></app>
<app from="#beg0780002" to="#end0780002"><lem wit="#wit1">大</lem><rdg resp="#resp1" wit="#wit3 #wit2">太</rdg></app>
<app from="#beg0781001" to="#end0781001"><lem wit="#wit1">知</lem><rdg resp="#resp1" wit="#wit3 #wit2">智</rdg></app>
<app from="#beg0781002" to="#end0781002"><lem wit="#wit1">矩</lem><rdg resp="#resp1" wit="#wit3">短</rdg></app>
<app from="#beg0781003" to="#end0781003"><lem wit="#wit1">者</lem><rdg resp="#resp1" wit="#wit3 #wit2">老</rdg></app>
<app from="#beg0783001" to="#end0783001"><lem wit="#wit1">頗梨</lem><rdg resp="#resp1" wit="#wit2">玻瓈</rdg></app>
<app from="#beg0783002" to="#end0783002"><lem wit="#wit1">含</lem><rdg resp="#resp1" wit="#wit2">合</rdg></app>
<app from="#beg0783003" to="#end0783003"><lem wit="#wit1">實</lem><rdg resp="#resp1" wit="#wit3 #wit2">寶</rdg></app>
<app from="#beg0784001" to="#end0784001"><lem wit="#wit1">患難</lem><rdg resp="#resp1" wit="#wit3">難患</rdg></app>
<app from="#beg0784002" to="#end0784002"><lem wit="#wit1">入</lem><rdg resp="#resp1" wit="#wit3 #wit2">人</rdg></app>
</p>
</cb:div>
<cb:div type="cbeta-notes">
<head>CBETA 校勘記</head>
<p>
</p>
</cb:div>
<cb:div type="taisho-notes">
<head>大正 校勘記</head>
<p>
<note n="0780001" resp="#resp1" place="foot text" type="orig" target="#nkr_note_orig_0780001">聞＝開【元】</note>
<note n="0780002" resp="#resp1" place="foot text" type="orig" target="#nkr_note_orig_0780002">大＝太【元】【明】</note>
<note n="0781001" resp="#resp1" place="foot text" type="orig" target="#nkr_note_orig_0781001">知＝智【元】【明】</note>
<note n="0781002" resp="#resp1" place="foot text" type="orig" target="#nkr_note_orig_0781002">矩＝短【元】</note>
<note n="0781003" resp="#resp1" place="foot text" type="orig" target="#nkr_note_orig_0781003">者＝老【元】【明】</note>
<note n="0783001" resp="#resp1" place="foot text" type="orig" target="#nkr_note_orig_0783001">頗梨＝玻瓈【明】下同</note>
<note n="0783002" resp="#resp1" place="foot text" type="orig" target="#nkr_note_orig_0783002">含＝合【明】</note>
<note n="0783003" resp="#resp1" place="foot text" type="orig" target="#nkr_note_orig_0783003">實＝寶【元】【明】</note>
<note n="0784001" resp="#resp1" place="foot text" type="orig" target="#nkr_note_orig_0784001">患難＝難患【元】</note>
<note n="0784002" resp="#resp1" place="foot text" type="orig" target="#nkr_note_orig_0784002">入＝人【元】【明】</note>
</p>
</cb:div>
</back></text></TEI>