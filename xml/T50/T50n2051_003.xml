<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T50n2051">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 2051 唐護法沙門法琳別傳</title>
			<author>唐 彥琮撰</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.16 $<date>$Date: 2010/01/07 05:56:39 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
		<respStmt xml:id="resp2"><resp>corrections</resp><name>CBETA.march</name></respStmt>
	</editionStmt>
	<extent>3卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2010/01/07 05:56:39 $</date>
	</publicationStmt>
	<sourceDesc>
		<bibl>Taisho Tripitaka Vol. 50, No. 2051 </bibl>
	<listWit>
		<witness xml:id="wit1">【CBETA】</witness>
		<witness xml:id="wit2">【麗】</witness>
		<witness xml:id="wit3">【大】</witness>
	</listWit>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，北美某大德提供</p>
	</projectDesc>
<charDecl>
<char xml:id="CB00589">
	<charName>CBETA CHARACTER CB00589</charName>
	<charProp>
		<localName>composition</localName>
		<value>[澗-日+月]</value>
	</charProp>
	<charProp>
		<localName>normalized form</localName>
		<value>澗</value>
	</charProp>
	<mapping type="unicode">U+3D4E</mapping>
	<mapping cb:dec="983629" type="PUA">U+F024D</mapping>
</char>
<char xml:id="CB00657">
	<charName>CBETA CHARACTER CB00657</charName>
	<charProp>
		<localName>composition</localName>
		<value>[彖/虫]</value>
	</charProp>
	<charProp>
		<localName>normalized form</localName>
		<value>蠡</value>
	</charProp>
	<mapping type="unicode">U+45CD</mapping>
	<mapping cb:dec="983697" type="PUA">U+F0291</mapping>
</char>
<char xml:id="CB00858">
	<charName>CBETA CHARACTER CB00858</charName>
	<charProp>
		<localName>composition</localName>
		<value>[薜/女]</value>
	</charProp>
	<charProp>
		<localName>normalized form</localName>
		<value>孽</value>
	</charProp>
	<mapping cb:dec="983898" type="PUA">U+F035A</mapping>
</char>
<char xml:id="CB00866">
	<charName>CBETA CHARACTER CB00866</charName>
	<charProp>
		<localName>composition</localName>
		<value>[僉*殳]</value>
	</charProp>
	<charProp>
		<localName>normalized form</localName>
		<value>歛</value>
	</charProp>
	<mapping type="unicode">U+23ACD</mapping>
	<mapping cb:dec="983906" type="PUA">U+F0362</mapping>
</char>
<char xml:id="CB01481">
	<charName>CBETA CHARACTER CB01481</charName>
	<charProp>
		<localName>composition</localName>
		<value>[泳-永+(虍-七+(一/八/八/目))]</value>
	</charProp>
	<charProp>
		<localName>normalized form</localName>
		<value>濬</value>
	</charProp>
	<mapping type="unicode">U+24039</mapping>
	<mapping cb:dec="984521" type="PUA">U+F05C9</mapping>
</char>
<char xml:id="CB05729">
	<charName>CBETA CHARACTER CB05729</charName>
	<charProp>
		<localName>composition</localName>
		<value>[卄/皤]</value>
	</charProp>
	<mapping type="unicode">U+27089</mapping>
	<mapping cb:dec="988769" type="PUA">U+F1661</mapping>
</char>
<char xml:id="CB05891">
	<charName>CBETA CHARACTER CB05891</charName>
	<charProp>
		<localName>composition</localName>
		<value>[(冰-水+夬)*鳥]</value>
	</charProp>
	<charProp>
		<localName>normalized form</localName>
		<value>鴃</value>
	</charProp>
	<mapping cb:dec="988931" type="PUA">U+F1703</mapping>
</char>
</charDecl>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-10-03T14:39:25">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="序">琳法師別傳序</cb:mulu><cb:div type="other">
<lb n="0208a10" ed="T"/>
<milestone n="3" unit="juan"/>
<lb n="0208a11" ed="T"/>
<lb n="0208a12" ed="T"/><cb:juan n="003" fun="open"><cb:mulu n="3" type="卷"></cb:mulu><cb:jhead>唐護法沙門法琳別傳卷下</cb:jhead></cb:juan>
<lb n="0208a13" ed="T"/>
<lb n="0208a14" ed="T"/><byline cb:type="Author">京弘福道場釋彥琮撰</byline>
<lb n="0208a15" ed="T"/><p xml:id="pT50p0208a1501">威等又問法師曰。論第六云。飾道昱禍宋之
<lb n="0208a16" ed="T"/>服。曳孫恩敗晉之裳。著南鄭反漢之巾。把公
<lb n="0208a17" ed="T"/>旗誅家之笏者。但大冠小冠之設。爰自漢朝
<lb n="0208a18" ed="T"/>皮巾鹿巾之來興於往古。冠即法於年祀。笏
<lb n="0208a19" ed="T"/>乃侔於搢紳。既而服象雲羅。致有攀霞道士。
<lb n="0208a20" ed="T"/>衣同羽縠。時聞履霧仙人。故知其跡可尋三
<lb n="0208a21" ed="T"/>芝弗遠。其風可仰八桂非遙。所以蕭史邕邕。
<lb n="0208a22" ed="T"/>駕丹鳳於秦室。叔卿弈弈。驂白鹿於漢庭。而
<lb n="0208a23" ed="T"/>云敗國破家。出何圖史。既陳虛唱。法有嚴科。
<lb n="0208a24" ed="T"/>法師對曰。琳聞。聲調響順形直影端。未見鑽
<lb n="0208a25" ed="T"/>火得水種豆生麥。所以蘇張逢於鬼谷。各處
<lb n="0208a26" ed="T"/>浮詐之先。顏閔遇於孔門。俱標德行之始。
<lb n="0208a27" ed="T"/>故知習二篇之化。徼妙無為。行三張之風。謀
<lb n="0208a28" ed="T"/>為亂首。何者。後漢順帝時。沛人張陵。客遊蜀
<lb n="0208a29" ed="T"/>土。聞諸古老相傳云。昔漢高祖。應二十四氣。
<pb n="0208b" xml:id="T50.2051.0208b" ed="T"/>
<lb n="0208b01" ed="T"/>祭二十四山。遂王有天下。陵不自度德。遂
<lb n="0208b02" ed="T"/>搆此謀。殺牛祭祀二十四所。置以土壇戴以
<lb n="0208b03" ed="T"/>草屋。搆二十四治館。治館之興始乎此也。
<lb n="0208b04" ed="T"/>二十三所在於蜀地。尹喜一所在於咸陽。於
<lb n="0208b05" ed="T"/>是誑誘愚民招合兇黨。<g ref="#CB00866">𣫍</g>租稅米謀為亂階。
<lb n="0208b06" ed="T"/>時被蛇吞亹逆不作。又陵孫張魯。行其祖術。
<lb n="0208b07" ed="T"/>於後漢中。自稱師君。禍亂方起。為曹公所
<lb n="0208b08" ed="T"/>滅。又中平元年。鉅鹿人張角。自稱黃天部
<lb n="0208b09" ed="T"/>師。有三十六將。皆著黃巾。遠與張魯相應。眾
<lb n="0208b10" ed="T"/>至十萬。焚燒鄴城。漢帝遣河南尹何進。將兵
<lb n="0208b11" ed="T"/>討滅。又晉武帝咸寧二年。有道士陳端。以左
<lb n="0208b12" ed="T"/>道惑眾。自號天師。徒附數千積有歲月。為益
<lb n="0208b13" ed="T"/>州刺史王<g ref="#CB01481">𤀹</g>誅滅。又晉文帝大和元年。彭城
<lb n="0208b14" ed="T"/>道士盧悚。自稱大道祭酒。以邪術惑眾。聚合
<lb n="0208b15" ed="T"/>徒黨。向日占辰。攻廣漢門云。迎海西公。時殿
<lb n="0208b16" ed="T"/>中桓祕等。覺知與戰。尋被誅斬。又梁武帝大
<lb n="0208b17" ed="T"/>同五年。道士袁矜。妖言惑眾行禁步綱。官軍
<lb n="0208b18" ed="T"/>收掩尋被誅滅。又隋文帝開皇十年。有綿州
<lb n="0208b19" ed="T"/>昌隆縣道士蒲童。與左童二人。在崩溪館。自
<lb n="0208b20" ed="T"/>稱得聖。誑惑人民。重床至屋。却坐其上云。十
<lb n="0208b21" ed="T"/>五童女方堪受法。令女登床以幕圍遶遂便
<lb n="0208b22" ed="T"/>姦匿。如此經月。後事發覺。因即逃亡。又開皇
<lb n="0208b23" ed="T"/>十八年。益州道士韓朗。綿州道士黃儒林。扇
<lb n="0208b24" ed="T"/>惑蜀王令興惡逆云。欲建大事須藉勝緣。遂
<lb n="0208b25" ed="T"/>教蜀王傾倉竭庫。造千尺道像。設千日大
<lb n="0208b26" ed="T"/>齋。畫先帝形。反縛頭手。呪而壓之。河北公
<lb n="0208b27" ed="T"/>趙仲卿。撿察得實送身京省。被問伏罪在市
<lb n="0208b28" ed="T"/>被刑。近如武德三年綿州昌隆縣人李望。先
<lb n="0208b29" ed="T"/>事黃老恒作妖耶。去大業季年。有道士蒱子
<pb n="0208c" xml:id="T50.2051.0208c" ed="T"/>
<lb n="0208c01" ed="T"/>真。微閑道術。被送東京。至梁漢身死。因葬
<lb n="0208c02" ed="T"/>在彼。而李望矯云。子真近還。又於彼縣山側。
<lb n="0208c03" ed="T"/>有一石室。巖穴幽闇人莫敢窺。望乃依憑以
<lb n="0208c04" ed="T"/>作妖詐。在明則張喉大語領納通傳。入闇即
<lb n="0208c05" ed="T"/>噎氣小聲詐陳禍福。遂令道士等傳說。達縣
<lb n="0208c06" ed="T"/>聞州。官人初檢。並皆信受。後刺史李大禮云。
<lb n="0208c07" ed="T"/>此事非輕必須申奏。要假親驗方定是非。遂
<lb n="0208c08" ed="T"/>與合州縣官人。并道士等一百餘騎。同至穴
<lb n="0208c09" ed="T"/>所。再拜祈請。望時詐答。聞者傾心。唯巴西
<lb n="0208c10" ed="T"/>縣令樂世質。深達機情知其誑詐。入闇密候。
<lb n="0208c11" ed="T"/>見望噎聲。質時呵之。望即欵伏。收禁州獄。方
<lb n="0208c12" ed="T"/>欲科罪。未經數日。服藥而終。是知所習非正
<lb n="0208c13" ed="T"/>亹逆相仍。左道亂群斯言信矣。竊惟賊飾黃
<lb n="0208c14" ed="T"/>巾興乎鉅鹿。鬼書丹簡發自陽平。而云服象
<lb n="0208c15" ed="T"/>雲羅斯言逕挺。衣同雨縠不近人情。安有駕
<lb n="0208c16" ed="T"/>鶴乘龍身被布褐。驅鸞策鳳頂戴皮巾。所以
<lb n="0208c17" ed="T"/>白石赤松之流。皆非鬼卒。王喬<anchor xml:id="beg_6" type="cb-app"/>羨<anchor xml:id="end_6"/>門之輩。
<lb n="0208c18" ed="T"/>並匪治頭。又李聃事周之辰。服同儒墨。公
<lb n="0208c19" ed="T"/>旗謀漢之日。始有黃巾。如其祖習伯陽。道士
<lb n="0208c20" ed="T"/>並宜朝拜。若也宗旗取則。斯弊特可湮除。
<lb n="0208c21" ed="T"/>威等又問法師曰。論第七云。建安感夢而疾
<lb n="0208c22" ed="T"/>瘳。文宣降靈而病愈。吳王圍寺舍利浮光。齊
<lb n="0208c23" ed="T"/>主行刑刀尋斷壞。宇文毀僧而瘡潰。拓拔廢
<lb n="0208c24" ed="T"/>寺而膿流。孫皓尿像而陰疼。赫連兇頑而震
<lb n="0208c25" ed="T"/>死者。詳其所引。並是帝王。豈有倏爾歸心。
<lb n="0208c26" ed="T"/>則銷痾盪瘵。暫然廢毀。即國喪身亡。是知帝
<lb n="0208c27" ed="T"/>代遷訛。自關運數脩短。皇王興替。計亦非
<lb n="0208c28" ed="T"/>由信毀。何為妄陳禍福詭述妖祥。據此逗遛
<lb n="0208c29" ed="T"/>非無指斥。法師對曰。易稱。積善餘慶積惡
<pb n="0209a" xml:id="T50.2051.0209a" ed="T"/>
<lb n="0209a01" ed="T"/>餘殃。書云。善惡之報同乎影響。所以文武成
<lb n="0209a02" ed="T"/>康之際。治道隆平。秦皇二世之時。酷毒天下。
<lb n="0209a03" ed="T"/>此乃履道祚久淫刑嗣短。典籍盛談詎關運
<lb n="0209a04" ed="T"/>數。況佛稱調御三界特尊。僧號福田四生崇
<lb n="0209a05" ed="T"/>重。豈有恭虔敬仰福乃無徵。毀滅剪除禍之
<lb n="0209a06" ed="T"/>無驗。前以略陳報應對彼邪人。使慶朝聞甘
<lb n="0209a07" ed="T"/>乎夕殞。其文宣建安之輩。吳王齊后之流。拓
<lb n="0209a08" ed="T"/>拔宇文赫連孫皓等。善惡之跡記傳具明。廣
<lb n="0209a09" ed="T"/>如宣驗冥祥搜神感應等說。且善惡之分理
<lb n="0209a10" ed="T"/>數皦然。傳之典謨懸諸日月。足使見不賢而
<lb n="0209a11" ed="T"/>內自省。弱喪知歸。矚賢者而思齊。迷途
<lb n="0209a12" ed="T"/>自曉。琳粗述一隅而已。令渠三反者焉。當
<lb n="0209a13" ed="T"/>今。</p>
<lb n="0209a14" ed="T"/><p xml:id="pT50p0209a1401">聖上欽明。歸心覺路。揆竹園而興梵宇。陵祇
<lb n="0209a15" ed="T"/>樹以起禪龕。造無著尊度降魔眾。恩覃馬岸
<lb n="0209a16" ed="T"/>道被龍堆。凡是人倫孰不霑賴。琳豈敢妄陳
<lb n="0209a17" ed="T"/>妖<g ref="#CB00858">󰍚</g>指斥國家。但為對彼仲卿。因興此論。威
<lb n="0209a18" ed="T"/>等又問法師曰。論第八云。出道偽謬良有以
<lb n="0209a19" ed="T"/>焉鹿馬殊形。秦人一其貌麟麕異質。魯俗迷
<lb n="0209a20" ed="T"/>其容。欲示後昆考其虛詐者。但紫氣浮關。
<lb n="0209a21" ed="T"/>尹喜啟二篇之奧。青牛出境。老子述重玄之
<lb n="0209a22" ed="T"/>微。所以洪漢景文。修之匪懈。我皇繼踵。親自
<lb n="0209a23" ed="T"/>依行。今乃謗黷浮華難希禹泣。驗之詭詐故
<lb n="0209a24" ed="T"/>觸湯羅。當今。</p>
<lb n="0209a25" ed="T"/><p xml:id="pT50p0209a2501">聖上神謀。達四聰於六合。皇衰叡鑒朗二曜
<lb n="0209a26" ed="T"/>於八紘。忽以鹿馬刺昌辰。麟麕譏哲后。斯
<lb n="0209a27" ed="T"/>焉可忍孰不可容。法師對曰。琳聞。白馬東
<lb n="0209a28" ed="T"/>旋。三藏創茲而起。青牛西逝。二篇自此而
<lb n="0209a29" ed="T"/>興。或闡玄玄以化民。或明空空而救物。驗之
<pb n="0209b" xml:id="T50.2051.0209b" ed="T"/>
<lb n="0209b01" ed="T"/>圖牒指掌可知。所以發唱顯宗終乎此世。釋
<lb n="0209b02" ed="T"/>教翻譯時代炳然。文史備彰黎民不惑。至如
<lb n="0209b03" ed="T"/>道家玄籍斯則不然。唯老子二篇李聃躬闡。
<lb n="0209b04" ed="T"/>自餘經教製雜凡情。何者。前漢時王褒造洞
<lb n="0209b05" ed="T"/>玄經。後漢時張陵造靈寶經及章醮等道書
<lb n="0209b06" ed="T"/>二十四卷。吳時葛孝先造上清經。晉時道士
<lb n="0209b07" ed="T"/>王浮造明威化胡經。又鮑靜造三皇經。後改
<lb n="0209b08" ed="T"/>為三清經。齊時道士陳顯明造六十四卷真
<lb n="0209b09" ed="T"/>步虛經。梁時陶弘景造大清經及章醮儀十
<lb n="0209b10" ed="T"/>卷。後周武帝滅二教時。有華州前道士張賓。
<lb n="0209b11" ed="T"/>詔授本州刺史。長安前道士焦子順。一名道
<lb n="0209b12" ed="T"/>抗。選得開府扶風令。前道士馬翼。雍州別駕
<lb n="0209b13" ed="T"/>李運等四人。以天和五年。於花州故城內守
<lb n="0209b14" ed="T"/>真寺。挑攬佛經。造道家偽經一千餘卷。時萬
<lb n="0209b15" ed="T"/>年縣人索皎裝潢。但是甄鸞笑道處。盡改除
<lb n="0209b16" ed="T"/>之。近如大業末年。有五通觀道士輔慧祥。三
<lb n="0209b17" ed="T"/>年不言。因改涅槃經為長安經。當時被約。不
<lb n="0209b18" ed="T"/>許出城門。家見內著黃衣。執送留守改經事
<lb n="0209b19" ed="T"/>發。為尚書衛文昇所奏。於金光門外被戮。
<lb n="0209b20" ed="T"/>耳目同驗。又甄鸞笑道論云。道家妄注諸子
<lb n="0209b21" ed="T"/>書。三百五十卷為道經。又撿玄都目錄。妄取
<lb n="0209b22" ed="T"/>藝文志書名。矯注八百八十四卷為道經。據
<lb n="0209b23" ed="T"/>此而言。足明虛謬。故知代代穿鑿狂簡寔繁。
<lb n="0209b24" ed="T"/>人人妄造斐然盈貫。琳又案。後魏正光元年。
<lb n="0209b25" ed="T"/>明帝召清通觀道士姜斌。與融覺寺僧曇謨
<lb n="0209b26" ed="T"/>最對論。斌時妄引開天經云。天師張陵所造。
<lb n="0209b27" ed="T"/>帝時勅遣大尉公丹陽王蕭綜。散騎常侍溫
<lb n="0209b28" ed="T"/>子昇等。一百七十人。共議云。老子正著五千
<lb n="0209b29" ed="T"/>文。西隱流沙更無言說。臣等所議。姜斌罪當
<pb n="0209c" xml:id="T50.2051.0209c" ed="T"/>
<lb n="0209c01" ed="T"/>惑眾。</p>
<lb n="0209c02" ed="T"/><p xml:id="pT50p0209c0201">帝曰。姜斌既有妖言付獄斬決。又案。後漢明
<lb n="0209c03" ed="T"/>帝永平十四年。道士褚善信等六百九十人。
<lb n="0209c04" ed="T"/>聞佛法入洛。請求捔試。總將道家經書。合三
<lb n="0209c05" ed="T"/>十七部。七百四十四卷。就中五百九卷是道
<lb n="0209c06" ed="T"/>經。餘二百三十五卷。是諸子書。又案。晉葛洪
<lb n="0209c07" ed="T"/>神仙傳云。老教所有度世消災之法。凡九百
<lb n="0209c08" ed="T"/>三十卷。符書等七十卷。總一千卷。又案。宋太
<lb n="0209c09" ed="T"/>始七年。道士陸修靜答明帝云。道家經書。并
<lb n="0209c10" ed="T"/>藥方呪符圖等。總一千二百二十八卷云。一
<lb n="0209c11" ed="T"/>千九十卷已行於世。一百三十八卷猶隱在
<lb n="0209c12" ed="T"/>天宮。案今玄都經目錄云。依宋人陸修靜所
<lb n="0209c13" ed="T"/>上目。今乃言有六千三百六十三卷云。二千
<lb n="0209c14" ed="T"/>四十卷見有其本。四千三百二十三卷並未
<lb n="0209c15" ed="T"/>見本。以此詳撿事跡可知。詭妄之由曝之圖
<lb n="0209c16" ed="T"/>史。若據蕭溫等議。止有道德二篇。如取漢
<lb n="0209c17" ed="T"/>帝挍量。便應七百餘卷。約葛洪神仙之說。
<lb n="0209c18" ed="T"/>僅有一千。准修靜所上目中。過前九十。又撿
<lb n="0209c19" ed="T"/>玄都經錄。轉復彌多。既其先後不同。足知
<lb n="0209c20" ed="T"/>虛妄明矣。增加卷軸添足篇章。依傍佛經改
<lb n="0209c21" ed="T"/>頭換尾。或道名山自出。時唱仙洞飛來。何乃
<lb n="0209c22" ed="T"/>黃領獨知英賢不覩。請問當今道士。推勘後
<lb n="0209c23" ed="T"/>出之經。為是老子別陳。為是天尊更說。縱
<lb n="0209c24" ed="T"/>其說也應有時方。為是何代何邦何年何月。
<lb n="0209c25" ed="T"/>如其有據容可流行。若是妄言理須焚剪。當
<lb n="0209c26" ed="T"/>今明朝馭宇承蔽百王。聖上臨軒應期千載。
<lb n="0209c27" ed="T"/>方欲廣敷五教。杜絕妖妄之書。重述九疇。
<lb n="0209c28" ed="T"/>弘揚要道之訓。豈敢以麟麕刺上鹿馬譏朝。
<lb n="0209c29" ed="T"/>但以無識黃巾混其真偽。管見道士不別是
<pb n="0210a" xml:id="T50.2051.0210a" ed="T"/>
<lb n="0210a01" ed="T"/>非。所以借況秦人譬之魯俗。若乾坤之象
<lb n="0210a02" ed="T"/>龍馬。豈天地則可騰驤。理固不然。如何見
<lb n="0210a03" ed="T"/>責。</p>
<lb n="0210a04" ed="T"/><p xml:id="pT50p0210a0401">威等委細推撿。以十一月十五日具狀奏聞。</p>
<lb n="0210a05" ed="T"/><p xml:id="pT50p0210a0501">帝因親降問曰。朕本系老聃。東周隱德。末葉
<lb n="0210a06" ed="T"/>承嗣。起自隴西。闡大道為道元。隨迎不測。
<lb n="0210a07" ed="T"/>談上德為德母。視聽莫知。苞四象以運行。括
<lb n="0210a08" ed="T"/>二儀而亭育。既無得而稱矣。信日用而不知。
<lb n="0210a09" ed="T"/>朕所以尊乎祖風。高出一乘之上。敦乎本化。
<lb n="0210a10" ed="T"/>超踰百氏之先。何為詭刺師資。妄陳先後。
<lb n="0210a11" ed="T"/>無言即死。有說即生。法師對曰。琳聞師經
<lb n="0210a12" ed="T"/>對文侯云。堯舜之君唯恐無言。桀紂之君唯
<lb n="0210a13" ed="T"/>恐有言。又東方朔答武帝云。臣生亦言死亦
<lb n="0210a14" ed="T"/>言。琳今屬堯舜之君。何得無言者哉。琳聞。
<lb n="0210a15" ed="T"/>拓拔達闍唐言李氏。陛下之李。斯即其苗。
<lb n="0210a16" ed="T"/>非柱下隴西之流也。謹案。老聃之李。牧母所
<lb n="0210a17" ed="T"/>生。若據隴西。乃皆僕裔。何者燉煌寶錄云。
<lb n="0210a18" ed="T"/>桓王三十九年。幸閑預庭與群臣經夜論古
<lb n="0210a19" ed="T"/>今。王曰。老聃父為何如人也。天水大守槖綏
<lb n="0210a20" ed="T"/>對曰。老聃父姓韓。名虔。字元卑。癃跛下踐。
<lb n="0210a21" ed="T"/>胎即無耳。一目不明。孤單乞貸。年七十二無
<lb n="0210a22" ed="T"/>妻。遂與隣人益壽氏宅上老婢字曰精敷。野
<lb n="0210a23" ed="T"/>合懷胎而生老子。又王儉百家譜云。李姓者。
<lb n="0210a24" ed="T"/>始祖皐繇之後。為舜理官。因遂氏焉。乃稱李
<lb n="0210a25" ed="T"/>姓。李氏之興起於聃也。以李樹下生乃稱李
<lb n="0210a26" ed="T"/>姓。至漢成帝時。有李隱抗烈毀上被誅。徙其
<lb n="0210a27" ed="T"/>族於張掖。在路暴死。其奴隷等將其印綬冐
<lb n="0210a28" ed="T"/>涼得仕。所謂隴西之李自此興焉。又老子云。
<lb n="0210a29" ed="T"/>吾不敢為天下先。故述五千之訓。又言。不與
<pb n="0210b" xml:id="T50.2051.0210b" ed="T"/>
<lb n="0210b01" ed="T"/>物競。處眾人之所惡。既處物不競。又不為先。
<lb n="0210b02" ed="T"/>恕己推人。守雌保弱。老子西昇經又云。乾竺
<lb n="0210b03" ed="T"/>有古皇先生者。是吾師也。綿綿常存吾今逝
<lb n="0210b04" ed="T"/>矣。又符子云。老氏之師號釋迦文。尹喜內
<lb n="0210b05" ed="T"/>傳云。老子曰。王欲出家。吾師號佛。覺一切人
<lb n="0210b06" ed="T"/>也。今受天帝請食。還當為王及群臣等一時
<lb n="0210b07" ed="T"/>受戒。竊以拓拔元魏。北代神君達闍達系陰
<lb n="0210b08" ed="T"/>山。貴種經云。以金易鍮石。以絹易縷褐。如捨
<lb n="0210b09" ed="T"/>寶女與婢交通。</p>
<lb n="0210b10" ed="T"/><p xml:id="pT50p0210b1001">陛下即其人也。棄北代而認隴西。陛下即其
<lb n="0210b11" ed="T"/>事也。又老生姬季之末。釋誕隆周之初。世隔
<lb n="0210b12" ed="T"/>一十餘王。年經二百餘祀。此即師資驗矣。先
<lb n="0210b13" ed="T"/>後顯然。勘卷分明。在文指的。伏惟陛下。好生
<lb n="0210b14" ed="T"/>惡殺賴及蟲魚。拯溺救焚化霑荇葦。等三皇
<lb n="0210b15" ed="T"/>之世。教而不誅。同五帝之時。師而不陣。</p>
<lb n="0210b16" ed="T"/><p xml:id="pT50p0210b1601">陛下若奮赫斯之怒。則百萬不足悏情。陛下
<lb n="0210b17" ed="T"/>若斂秋霜之威。則一言容有可錄。輕忤御覽
<lb n="0210b18" ed="T"/>營魄飛揚。塵黷威嚴心魂失守。帝時大怒竪
<lb n="0210b19" ed="T"/>目。又問法師曰。朕聞。周之宗盟異姓為後。
<lb n="0210b20" ed="T"/>尊祖重親寔由先古。何為追逐其短禽鼠兩
<lb n="0210b21" ed="T"/>端。廣引形似之言。備陳不遜之喻。擢髮數罪
<lb n="0210b22" ed="T"/>比此猶輕。盡竹書愆方斯未擬。爬毀朕之祖
<lb n="0210b23" ed="T"/>禰。謗黷朕之先人。如此要君理有不恕。法師
<lb n="0210b24" ed="T"/>對曰。琳聞。文王大聖。周公大賢。追遠慎終。
<lb n="0210b25" ed="T"/>昊天靡答。孝悌之至。通於神明。雖有宗周。
<lb n="0210b26" ed="T"/>義不爭長。何者。皇天無親。唯德是輔。古人
<lb n="0210b27" ed="T"/>黨理。而不黨親。不自我先。不自我後。不以疎
<lb n="0210b28" ed="T"/>而不賞。賞彼有功。不以親而不誅。誅其有。
<lb n="0210b29" ed="T"/>過伏惟。</p>
<pb n="0210c" xml:id="T50.2051.0210c" ed="T"/>
<lb n="0210c01" ed="T"/><p xml:id="pT50p0210c0101">陛下。道含弘而光大。恩被八埏。德普覆而平
<lb n="0210c02" ed="T"/>均。網開三面。納忠言若弗及。懸五聽以乾乾。
<lb n="0210c03" ed="T"/>從善諫其如流坐。九重而翼翼。</p>
<lb n="0210c04" ed="T"/><p xml:id="pT50p0210c0401">陛下今縱雷霆之怒。琳甘紛骨灰軀。儻垂雨
<lb n="0210c05" ed="T"/>露之恩。庶全骸骨。自後辯對。傳有二百餘條。
<lb n="0210c06" ed="T"/>詢訪莫知。闕而不錄。至二十日又降。</p>
<lb n="0210c07" ed="T"/><p xml:id="pT50p0210c0701">勅云。汝所著辯正論信毀交報篇言。念觀音
<lb n="0210c08" ed="T"/>者臨刀不傷。既有斯靈。朕今赦汝七日之內。
<lb n="0210c09" ed="T"/>爾其念哉。俟及刑科能無斷不。法師既羈縲
<lb n="0210c10" ed="T"/>紲復迫刑期。氷炭交懷控告無所。至第六日
<lb n="0210c11" ed="T"/>夜。盤桓悵快徙倚沈吟。步朗月以惘然。慨浮
<lb n="0210c12" ed="T"/>生之如寄。不覺潛涕。因言志云。草命如懸露。
<lb n="0210c13" ed="T"/>輕生類轉蓬。所嗟明夜月。難與古人同。法師
<lb n="0210c14" ed="T"/>因揮涕昌言。仰天而歎曰。昔鄒衍拘齊獄。燕
<lb n="0210c15" ed="T"/>丹質秦邦。尚感夏景零霜烏頭變白。豈可獨
<lb n="0210c16" ed="T"/>於琳也。偏無徵應者哉。言訖俄有神人身長
<lb n="0210c17" ed="T"/>丈餘。素服衣冠踰垣戾止。而謂法師曰。既能
<lb n="0210c18" ed="T"/>亡形殉道。再紐頹網。冥衛寔繁。幸無勞慮。語
<lb n="0210c19" ed="T"/>訖而失。法師因乃恭虔五體默念三尊。遂得
<lb n="0210c20" ed="T"/>思逸胸懷釋然無懼。至七日旦。</p>
<lb n="0210c21" ed="T"/><p xml:id="pT50p0210c2101">勅遣劉德威等問法師曰。今赦期已滿當屆
<lb n="0210c22" ed="T"/>臨刑。比念觀音有何靈應。法師對曰。自隋季
<lb n="0210c23" ed="T"/>擾攘四海沸騰。疫毒流行干戈競起。與師相。
<lb n="0210c24" ed="T"/>伐各擅兵威。臣佞君荒不為政化。遏絕王路
<lb n="0210c25" ed="T"/>固執一隅。我皇興弔伐之心。統天立極。赦
<lb n="0210c26" ed="T"/>戮刑於都市。斯即觀音。拯橫死於帝庭寧殊
<lb n="0210c27" ed="T"/>勢至。論功比德。上聖道齊。琳於七日已來。唯
<lb n="0210c28" ed="T"/>念。</p>
<lb n="0210c29" ed="T"/><p xml:id="pT50p0210c2901">陛下。威等重問法師曰。前奉。</p>
<pb n="0211a" xml:id="T50.2051.0211a" ed="T"/>
<lb n="0211a01" ed="T"/><p xml:id="pT50p0211a0101">勅旨。令師誦念觀音。因何不念。乃云唯念。</p>
<lb n="0211a02" ed="T"/><p xml:id="pT50p0211a0201">陛下。法師對曰。琳聞。觀音聖鑒垂形六道。
<lb n="0211a03" ed="T"/>上天下地皆為師範。然我皇文思聰明光宅
<lb n="0211a04" ed="T"/>海內。九夷奉職八表刑清。君聖臣賢不為枉
<lb n="0211a05" ed="T"/>濫。今。</p>
<lb n="0211a06" ed="T"/><p xml:id="pT50p0211a0601">陛下子育群品。如經即是觀音。既其靈應相
<lb n="0211a07" ed="T"/>符。所以唯念。</p>
<lb n="0211a08" ed="T"/><p xml:id="pT50p0211a0801">陛下。但琳所著辯正。爰與書史符同。一句參
<lb n="0211a09" ed="T"/>差甘從斧鉞。</p>
<lb n="0211a10" ed="T"/><p xml:id="pT50p0211a1001">陛下若順忠順正。琳則不損一毛。</p>
<lb n="0211a11" ed="T"/><p xml:id="pT50p0211a1101">陛下若刑濫無辜。琳有伏屍之痛。威等錄狀
<lb n="0211a12" ed="T"/>奏。</p>
<lb n="0211a13" ed="T"/><p xml:id="pT50p0211a1301">帝。帝悅。因召法師而問曰。朕比覽師文。僉隳
<lb n="0211a14" ed="T"/>老教。發言佛理。感歎良哉。而釋劣道優。朕
<lb n="0211a15" ed="T"/>今未曉。佛大道小。非不昧斯。宜悉爾心較
<lb n="0211a16" ed="T"/>言優劣。佇聞嘉唱沃朕煩懷。法師面奏曰。伏
<lb n="0211a17" ed="T"/>承。</p>
<lb n="0211a18" ed="T"/><p xml:id="pT50p0211a1801">聖旨宏博名義弘深。戴天不測其高方斯未
<lb n="0211a19" ed="T"/>擬。履地莫知其厚匹此非儔。伏惟。</p>
<lb n="0211a20" ed="T"/><p xml:id="pT50p0211a2001">陛下。巨細不疑示迴天睠。等齊桓禮鄙人之
<lb n="0211a21" ed="T"/>術。同燕昭師郭隗之才。敢不罄。言陳其淑忒。
<lb n="0211a22" ed="T"/>琳聞。妙覺常身本無色像。為眾生故跡有形
<lb n="0211a23" ed="T"/>儀。感等洪鐘隨撞擊之大小。應同明鏡。逐庶
<lb n="0211a24" ed="T"/>物以妍嗤。然由道冠二篇理踰百氏。典謨在
<lb n="0211a25" ed="T"/>目可略言焉。故後漢太傅張衍謂南岳道士
<lb n="0211a26" ed="T"/>褐善信曰。夫西域教者。法王說也。濟於六道
<lb n="0211a27" ed="T"/>普潤含靈。卿可棄妄歸真。勵心遵學。若不奉
<lb n="0211a28" ed="T"/>敬。可謂虛度百年。無功而逝。卿若慢而不
<lb n="0211a29" ed="T"/>敬。亦可專心黃老。黃老者雖無法王之量。
<pb n="0211b" xml:id="T50.2051.0211b" ed="T"/>
<lb n="0211b01" ed="T"/>亦是前世聖人撰集。雖同諸子言行甚奧。託
<lb n="0211b02" ed="T"/>性無為道德之府也。昔孝景皇帝常修行不
<lb n="0211b03" ed="T"/>惓。道學從此興焉。處百家之長。得擬佛經為
<lb n="0211b04" ed="T"/>次。至於茅成子列子莊子惠子等。並皆悉學
<lb n="0211b05" ed="T"/>自然逍遙塵外。亦是黃老之次。卿可慕焉。
<lb n="0211b06" ed="T"/>又吳尚書令闞澤。對吳主孫權曰。臣審知佛
<lb n="0211b07" ed="T"/>是無上法王。眾聖所歸。教加一切哀含萬類。
<lb n="0211b08" ed="T"/>深同巨海不簡細流。明並日月不嫌星燭。會
<lb n="0211b09" ed="T"/>觸即化遇物斯乘。天上人中自在尊貴。縱使
<lb n="0211b10" ed="T"/>天有普覆之功。地有普載之力。皆是諸佛建
<lb n="0211b11" ed="T"/>立使之然也。臣又竊尋。魯孔丘者。英才挺秀
<lb n="0211b12" ed="T"/>聖德不群。世號素王製作經典。訓獎周末教
<lb n="0211b13" ed="T"/>加季葉。師儒之風澤潤今古。亦有逸民。如許
<lb n="0211b14" ed="T"/>成子廣成子原陽子涓子惠子莊子等。百家
<lb n="0211b15" ed="T"/>子書皆修仙自翫放暢山谷。縱太其心學歸
<lb n="0211b16" ed="T"/>淡泊。事乖人倫長幼之節。亦非安世化人之
<lb n="0211b17" ed="T"/>風。是以古人將為陷滯。蓋此之謂歟。至漢景
<lb n="0211b18" ed="T"/>帝時。考諸百家。以黃子老子義體宏深內外
<lb n="0211b19" ed="T"/>明達。故改子為經。始立道學。</p>
<lb n="0211b20" ed="T"/><p xml:id="pT50p0211b2001">勅訓朝野令諷誦焉。若將孔老二家比方佛
<lb n="0211b21" ed="T"/>法。遠則遠矣。所以然者。孔老設教。法天制
<lb n="0211b22" ed="T"/>用。不敢違天。諸佛設教。天法奉行。不敢違
<lb n="0211b23" ed="T"/>佛。以此言之。實非比對明矣。吳主善之。因謂
<lb n="0211b24" ed="T"/>闞澤曰。卿博學精通覽無不悉。宜加太子太
<lb n="0211b25" ed="T"/>傅。領侍中尚書令如故。又梁武帝會三教詩
<lb n="0211b26" ed="T"/>曰。小年學周孔。弱冠窮六經。中復觀道書。有
<lb n="0211b27" ed="T"/>名與無名。晚年開釋卷。猶日映眾星。又案。
<lb n="0211b28" ed="T"/>宋光祿大夫顏之推云。佛家三世之事。信而
<lb n="0211b29" ed="T"/>有徵。萬行歸空千門入善。豈徒九經百氏之
<pb n="0211c" xml:id="T50.2051.0211c" ed="T"/>
<lb n="0211c01" ed="T"/>博哉。明非堯舜周孔老莊所及也。又牟子論
<lb n="0211c02" ed="T"/>曰。堯舜周孔老氏之化。比之於佛。猶白鹿之
<lb n="0211c03" ed="T"/>與麒麟。又後周王褎庭誥曰。道家之義則隳
<lb n="0211c04" ed="T"/>支體黜聰明。棄義絕仁離形去智。此域中之
<lb n="0211c05" ed="T"/>教也。釋氏之教。見苦斷集。證滅修道。明因辯
<lb n="0211c06" ed="T"/>果。革凡成聖。斯為教之極也。又今祕書監虞
<lb n="0211c07" ed="T"/>世南帝王略論亦言。老子之義。谷神不死玄
<lb n="0211c08" ed="T"/>牝長存。久視長生乘龍駕鶴。此區中之教也。
<lb n="0211c09" ed="T"/>夫釋氏之法。空有不滯人我兼忘。超出生死
<lb n="0211c10" ed="T"/>歸於寂滅。此象外之談也。且夫優劣之跡訓
<lb n="0211c11" ed="T"/>誥如然而大小之來在乎。</p>
<lb n="0211c12" ed="T"/><p xml:id="pT50p0211c1201">陛下。何者詔未出前。佛大道小。詔出已後。道
<lb n="0211c13" ed="T"/>大佛小。大小優劣此之謂歟。伏惟。</p>
<lb n="0211c14" ed="T"/><p xml:id="pT50p0211c1401">陛下。至德通神。布雲雨於緇侶。道隣極聖。垂
<lb n="0211c15" ed="T"/>日月於玄門。親降德音問於庸菲。但琳欽承
<lb n="0211c16" ed="T"/>顧問。敢述舊章。塵黷威嚴彌深戰越。帝覽法
<lb n="0211c17" ed="T"/>師對異而釋放焉。時憲司執奏曰。法不可廢
<lb n="0211c18" ed="T"/>國有常刑。諸指斥乘輿者。罪當大辟。</p>
<lb n="0211c19" ed="T"/><p xml:id="pT50p0211c1901">帝曰。法琳雖毀朕宗祖。非無典據。特可赦其
<lb n="0211c20" ed="T"/>極犯。徙在益部為僧。法師見放意不自得。
<lb n="0211c21" ed="T"/>因作悼屈原篇。用申厥志。其詞曰。何天道之
<lb n="0211c22" ed="T"/>幽昧兮。乖張列宿。使忠正之屈原兮。而見放
<lb n="0211c23" ed="T"/>逐。讒佞從旨兮。位顯名彰。直言不諱兮。遂
<lb n="0211c24" ed="T"/>焉逢殃。和璞捐於山澤兮。燕石為珍。西施
<lb n="0211c25" ed="T"/>嬮而不幸兮。嫫母見親。撫心思念屈原兮。博
<lb n="0211c26" ed="T"/>達廣識。君王不察其貞正兮。斥逐去國。納讒
<lb n="0211c27" ed="T"/>諂之詃惑兮。自昏厥德。燕蘇棄於荒野兮。
<lb n="0211c28" ed="T"/>蘩<g ref="#CB05729">𧂉</g>見殖。鸋<g ref="#CB05891">󱜃</g>鳴嘯於君林兮。鵷鸞戢翼。豺
<lb n="0211c29" ed="T"/>狼當路而從橫兮。麟麕伏匿。鳳鳥尚知懷德
<pb n="0212a" xml:id="T50.2051.0212a" ed="T"/>
<lb n="0212a01" ed="T"/>兮。見覆巢而高翔。麒麟猶忻有道兮。矚不仁
<lb n="0212a02" ed="T"/>而騰驤。忠諫之不入兮。箕子佯狂。杜伯之諒
<lb n="0212a03" ed="T"/>直兮。遭尤逢殃。比干正而剖心兮。伍子胥貞
<lb n="0212a04" ed="T"/>而抉眼痛。清白之屈原兮。沈<anchor xml:id="beg_7" type="cb-app"/>汩<anchor xml:id="end_7"/>羅而不返。時
<lb n="0212a05" ed="T"/>京邑僧侶有流言於法師曰不能靜思澄神。
<lb n="0212a06" ed="T"/>求出要道。而浪製破邪辯正。忤擾天庭。致使
<lb n="0212a07" ed="T"/>主上瞋嫌釋教翻覆。汝若所陳必當寧容徙
<lb n="0212a08" ed="T"/>汝劍南。若於佛法有功。何乃陵遲若是。法師
<lb n="0212a09" ed="T"/>聞之謂三五友人曰。琳聞。主憂臣辱。主辱臣
<lb n="0212a10" ed="T"/>亡。弈謂僧是禿丁佛為胡鬼。斯言可忍孰不
<lb n="0212a11" ed="T"/>可容。于時大德如雲名僧若雨。縱引四含八
<lb n="0212a12" ed="T"/>藏。措筆無由。徒解九部三乘。置言何地。琳
<lb n="0212a13" ed="T"/>遂不量疎簿。誓紐頹綱。因乃捃摭典墳搜揚
<lb n="0212a14" ed="T"/>子集。曉其未喻挫彼邪言。遂使佞傅無辭李
<lb n="0212a15" ed="T"/>劉緘默。信知寸有所大。尺有不長。用珠彈鴞
<lb n="0212a16" ed="T"/>未若泥梗。</p>
<lb n="0212a17" ed="T"/><p xml:id="pT50p0212a1701">勅縱遷琳益部。寧成伐罪。於琳佛法今且晏
<lb n="0212a18" ed="T"/>然。此豈謂為翻覆。昔屈原被讒放逐原。豈不
<lb n="0212a19" ed="T"/>為忠。卞氏獻璧加刑。誰言是瑕。此亦時君用
<lb n="0212a20" ed="T"/>與不用也。屈原雖經放逐。離騷盛行。卞氏
<lb n="0212a21" ed="T"/>縱復加刑。連城尚寶。但清水圓米行處豈無
<lb n="0212a22" ed="T"/>所恨。世人莫知我也。言訖泣數行下。因為詩
<lb n="0212a23" ed="T"/>曰。僕秉屈原操。不探漁父篇。問言蓬轉者。答
<lb n="0212a24" ed="T"/>為直如絃時掩泣吞聲哽咽而言曰。琳也不
<lb n="0212a25" ed="T"/>遇今被南遷。幸希諸德。寄目傳書。時訪生死。
<lb n="0212a26" ed="T"/>時道俗送餞。填咽郊畿。敬若明神。步輦徐逝。
<lb n="0212a27" ed="T"/>法師辭訣友人。又為詩曰。非意延非罪。離友
<lb n="0212a28" ed="T"/>復離親。山川萬里隔。方勞七尺身。遊魂長去
<lb n="0212a29" ed="T"/>楚。分念獨留秦。自匪相知者。誰憐死別人。夏
<pb n="0212b" xml:id="T50.2051.0212b" ed="T"/>
<lb n="0212b01" ed="T"/>六月丁卯行至百牢關菩提寺。因苦痢疾遂
<lb n="0212b02" ed="T"/>致不救。臨終而歎曰。大丈夫泡幻之軀。信為
<lb n="0212b03" ed="T"/>無用。觀斯惡露。深可厭哉。本期殉道以立身。
<lb n="0212b04" ed="T"/>不獲從志。泣麟傷鳳。能無悲心。言訖而卒。
<lb n="0212b05" ed="T"/>即貞觀十四年秋七月二十三日也。春秋六
<lb n="0212b06" ed="T"/>十有九。道俗摧慟如喪所親。因葬於東山之
<lb n="0212b07" ed="T"/>巔。高樹白塔。行侶來往莫不傷嗟。人物周旋
<lb n="0212b08" ed="T"/>知便下淚。但法師藝業優贍墳素必該。世號
<lb n="0212b09" ed="T"/>詞林時稱學海。或復風前月下之詠。春蘭秋
<lb n="0212b10" ed="T"/>菊之篇。體物緣情並多麗落。前祕書監虞世
<lb n="0212b11" ed="T"/>南者。名超振古道邁當今。乃集法師之文。為
<lb n="0212b12" ed="T"/>之敘引云爾。</p>
<lb n="0212b13" ed="T"/><p xml:id="pT50p0212b1301">若夫神妙無方。非籌算能測。至理凝邈。豈繩
<lb n="0212b14" ed="T"/>準可知寔乃常道無言。有涯斯絕安可憑諸
<lb n="0212b15" ed="T"/>天縱窺其杳冥者乎。至如五門五度之源。半
<lb n="0212b16" ed="T"/>字一乘之教。九流百氏之目。三洞七撿之文。
<lb n="0212b17" ed="T"/>曷可以經緯闡其圖。詎可以心力到其境者。
<lb n="0212b18" ed="T"/>英猷茂實代有其人焉。法師少學三論名聞
<lb n="0212b19" ed="T"/>朝野。長該眾典聲振殊俗。威儀肅穆介節淹
<lb n="0212b20" ed="T"/>通。留連清翰發摘微隱。比地方春。藏用顯仁
<lb n="0212b21" ed="T"/>之量。如愚若訥。外闇內明之功。固能智同測
<lb n="0212b22" ed="T"/>海道亞彌天。豈止操類山濤神侔庾亮而已。
<lb n="0212b23" ed="T"/>爾其文情。乃典而不野。麗而有則。猶八音之
<lb n="0212b24" ed="T"/>並奏。等五色以相宣。道行則納正見於三空。
<lb n="0212b25" ed="T"/>拯群生於八苦。既學博而心下。亦守卑而調
<lb n="0212b26" ed="T"/>高。寔釋種之梁棟。善人之羽儀者矣。加以賑
<lb n="0212b27" ed="T"/>乏扶危先人後己。重風光之拂照林牖。愛山
<lb n="0212b28" ed="T"/>水之。負帶烟霞。願力是融晦迹肥遯。以隋開
<lb n="0212b29" ed="T"/>皇之末隱。於青溪山之鬼谷洞焉。逈搆巖崖。
<pb n="0212c" xml:id="T50.2051.0212c" ed="T"/>
<lb n="0212c01" ed="T"/>則弊虧日月。空飛戶牖。則吐納風雲。其間採
<lb n="0212c02" ed="T"/>五芝而偃仰。遊八禪而寢息。餌松朮於溪<g ref="#CB00589">㵎</g>
<lb n="0212c03" ed="T"/>披薜茘於山阿。皆合掌歸依。摩頂問道。經行
<lb n="0212c04" ed="T"/>恬靜十有餘年。然而疊嶂危岑長松巨壑野
<lb n="0212c05" ed="T"/>老之所桓盤。古賢之所遊踐。莫不身至目覩。
<lb n="0212c06" ed="T"/>攀穴指歸。仍撰青溪山記一卷。見行於世故
<lb n="0212c07" ed="T"/>此闕書。太史令傅弈。學業庸淺識慮非長。乃
<lb n="0212c08" ed="T"/>穿鑿短篇憑陵正覺。將欲震茲布鼓竊比雷
<lb n="0212c09" ed="T"/>門。中庸之人頗成阻惑。法師愍彼後昆。又撰
<lb n="0212c10" ed="T"/>破邪論一卷。雖知虞衛同奏表異者九成。鴑
<lb n="0212c11" ed="T"/>驥並馳見奇者千里。終須朱紫各色清濁分
<lb n="0212c12" ed="T"/>流。訶以凡測聖之亹責以俗校真之咎。引文
<lb n="0212c13" ed="T"/>證理。非道則儒。曲致深情。指的周密。莫不
<lb n="0212c14" ed="T"/>轍亂旗靡瓦解氷銷。入室有操矛之圖。崩角
<lb n="0212c15" ed="T"/>無容頭之地。於是傳寫不窮流布長世。若披
<lb n="0212c16" ed="T"/>雲而見日。同迷蹤而得道乎。法師著述之性。
<lb n="0212c17" ed="T"/>速而且理。凡厥勒成多所遺失。今散採所得。
<lb n="0212c18" ed="T"/>詩賦碑誌。讚頌箴誡。記傳啟論。及三教系譜。
<lb n="0212c19" ed="T"/>釋老宗源等。合成三十卷。法師與僕。情敦
<lb n="0212c20" ed="T"/>淡水。義等金蘭。雖服制異宜。而風期是篤。輒
<lb n="0212c21" ed="T"/>以虅綆聯彼珪璋。編為次第具如別目。並悉
<lb n="0212c22" ed="T"/>文遒旨婉。桂馥蘭葩。盛傳緇素。流乎視聽矣。
<lb n="0212c23" ed="T"/>釋彥琮贊曰易稱。大極生兩儀。兩儀生四象。
<lb n="0212c24" ed="T"/>老子述無名天地始。有名萬物母。序道序德。
<lb n="0212c25" ed="T"/>談孝談忠。斯亦方內之至言。域中之大訓也。
<lb n="0212c26" ed="T"/>詎聞視聽之外四德常身。形器之先一如凝
<lb n="0212c27" ed="T"/>湛。肇欲施安品物託像迦維。利見閻浮龍飛
<lb n="0212c28" ed="T"/>道樹。於是淨五眼朗三明。具六通圓萬德。耀
<lb n="0212c29" ed="T"/>神光於此界。放毫相於他方。動大地以警迷
<pb n="0213a" xml:id="T50.2051.0213a" ed="T"/>
<lb n="0213a01" ed="T"/>徒。震雷音而駭群品。始垂雲於鹿野。蔭彼小
<lb n="0213a02" ed="T"/>根。終灑潤於鶴林。霑茲大葉。其間則三邪
<lb n="0213a03" ed="T"/>服道。捐火具於禪河。十異歸心。沐清流於福
<lb n="0213a04" ed="T"/>地。自爾微言既絕佛曰潛輝。大義將乖邪風
<lb n="0213a05" ed="T"/>競扇。則有提婆童<anchor xml:id="beg_8" type="cb-app"/>受<anchor xml:id="end_8"/>緝彼頹綱。龍樹馬鳴維
<lb n="0213a06" ed="T"/>其絕紐。逮乎金人感夢秦蔡西遊。玉馬東旋
<lb n="0213a07" ed="T"/>騰蘭降趾。則有九仙左道蟻聚於京畿。五岳
<lb n="0213a08" ed="T"/>邪徒鴟張於帝闕。競誇蚊翼各恃螢光。欲方
<lb n="0213a09" ed="T"/>駕大鵬比暉龍燭。勝上靡施於三略。已薦苞
<lb n="0213a10" ed="T"/>茅蘭公未逞於六韜。嚮風銜璧。故得空懸五
<lb n="0213a11" ed="T"/>雲之蓋。庭雰七寶之化。韜映日宮揚輝綺殿。
<lb n="0213a12" ed="T"/>于時捐巾褐者其數若林。遵解脫者如風偃
<lb n="0213a13" ed="T"/>草。此則釋門大敞佛日方興。牧野倒戈詎堪
<lb n="0213a14" ed="T"/>為比。自後名僧間出髦彥抵生代有其人。群
<lb n="0213a15" ed="T"/>諸史牒。則有道融牟最。提智劍以橫行。始上
<lb n="0213a16" ed="T"/>顯公。擁法<g ref="#CB00657">䗍</g>而直進。挫姜斌於魏闕。撲陸靜
<lb n="0213a17" ed="T"/>於齊朝。資神武於一時。流榮聞於千載。粵我
<lb n="0213a18" ed="T"/>巨唐之有天下也。跨三皇而越五帝。母堯舜
<lb n="0213a19" ed="T"/>而子成康。光宅八埏君臨萬國。闡玉鼓法<g ref="#CB00657">䗍</g>
<lb n="0213a20" ed="T"/>之訓。揚佛日金鏡之光。蕩蕩巍巍斯之謂矣。
<lb n="0213a21" ed="T"/>時有傅劉作鯁妄搆邪言。唱和既同互為脣
<lb n="0213a22" ed="T"/>齒。而法師幼懷高量志殄群兇。所以搜括典
<lb n="0213a23" ed="T"/>謨約文甲理。並懸諸日月緇素皎然。卷氛祲
<lb n="0213a24" ed="T"/>於四生。舒慧照於三界。遂使朱藍各色邪正
<lb n="0213a25" ed="T"/>區分。盛藻嘉聲傳乎口實。余既側聞餘論思
<lb n="0213a26" ed="T"/>記德音。先乏史才徒知勵朽。至若詩賦啟頌
<lb n="0213a27" ed="T"/>之作。章表碑誄之科。重席劇談花文豔藻者。
<lb n="0213a28" ed="T"/>則詳諸別簡。非此所云。若股肱佛聖之篇。牆
<lb n="0213a29" ed="T"/>塹法王之記。對揚天命光顯大猷者。則載彼
<pb n="0213b" xml:id="T50.2051.0213b" ed="T"/>
<lb n="0213b01" ed="T"/>見聞存乎實錄。庶使前芳弗墜後進思齊。補
<lb n="0213b02" ed="T"/>僧史此缺遺。記盛德之請問者矣。</p>
<lb n="0213b03" ed="T"/><cb:juan n="003" fun="close"><cb:jhead>唐護法沙門法琳別傳卷下</cb:jhead></cb:juan></cb:div>
</body>
<back>
<cb:div type="apparatus">
<head>校勘記</head>
<p>
<choice cb:from="#beg_6" cb:to="#end_6"><corr>羨</corr><sic>羡</sic></choice>
<choice cb:resp="#resp2" cb:from="#beg_7" cb:to="#end_7"><corr>汩</corr><sic>汨</sic></choice>
<choice cb:resp="#resp1" cb:from="#beg_8" cb:to="#end_8"><corr>受</corr><sic>壽</sic></choice>
</p>
</cb:div>
</back></text></TEI>