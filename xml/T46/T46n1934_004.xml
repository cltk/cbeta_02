<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T46n1934">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 1934 國清百錄</title>
			<author>隋 灌頂纂</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.15 $<date>$Date: 2010/05/07 02:22:01 $</date></edition>
		<respStmt xml:id="resp1"><resp>corrections</resp><name>Taisho</name></respStmt>
		<respStmt xml:id="resp2"><resp>corrections</resp><name>CBETA</name></respStmt>
		<respStmt xml:id="resp3"><resp>corrections</resp><name>CBETA.maha</name></respStmt>
	</editionStmt>
	<extent>4卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2010/05/07 02:22:01 $</date>
	</publicationStmt>
	<sourceDesc>
		<bibl>Taisho Tripitaka Vol. 46, No. 1934 </bibl>
	<listWit>
		<witness xml:id="wit1">【大】</witness>
		<witness xml:id="wit2">【甲】</witness>
	</listWit>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，北美某大德提供</p>
	</projectDesc>
<charDecl>
<char xml:id="CB00081">
	<charName>CBETA CHARACTER CB00081</charName>
	<charProp>
		<localName>composition</localName>
		<value>[口*銜]</value>
	</charProp>
	<charProp>
		<localName>normalized form</localName>
		<value>銜</value>
	</charProp>
	<mapping type="unicode">U+3605</mapping>
	<mapping cb:dec="983121" type="PUA">U+F0051</mapping>
</char>
<char xml:id="CB00589">
	<charName>CBETA CHARACTER CB00589</charName>
	<charProp>
		<localName>composition</localName>
		<value>[澗-日+月]</value>
	</charProp>
	<charProp>
		<localName>normalized form</localName>
		<value>澗</value>
	</charProp>
	<mapping type="unicode">U+3D4E</mapping>
	<mapping cb:dec="983629" type="PUA">U+F024D</mapping>
</char>
<char xml:id="CB00657">
	<charName>CBETA CHARACTER CB00657</charName>
	<charProp>
		<localName>composition</localName>
		<value>[彖/虫]</value>
	</charProp>
	<charProp>
		<localName>normalized form</localName>
		<value>蠡</value>
	</charProp>
	<mapping type="unicode">U+45CD</mapping>
	<mapping cb:dec="983697" type="PUA">U+F0291</mapping>
</char>
<char xml:id="CB01481">
	<charName>CBETA CHARACTER CB01481</charName>
	<charProp>
		<localName>composition</localName>
		<value>[泳-永+(虍-七+(一/八/八/目))]</value>
	</charProp>
	<charProp>
		<localName>normalized form</localName>
		<value>濬</value>
	</charProp>
	<mapping type="unicode">U+24039</mapping>
	<mapping cb:dec="984521" type="PUA">U+F05C9</mapping>
</char>
<char xml:id="CB05145">
	<charName>CBETA CHARACTER CB05145</charName>
	<charProp>
		<localName>composition</localName>
		<value>[堅-臣+(虍-七+(一/谷))]</value>
	</charProp>
	<charProp>
		<localName>normalized form</localName>
		<value>壑</value>
	</charProp>
	<mapping cb:dec="988185" type="PUA">U+F1419</mapping>
</char>
<char xml:id="CB05363">
	<charName>CBETA CHARACTER CB05363</charName>
	<charProp>
		<localName>composition</localName>
		<value>[山*卬]</value>
	</charProp>
	<mapping type="unicode">U+21D59</mapping>
	<mapping cb:dec="988403" type="PUA">U+F14F3</mapping>
</char>
<char xml:id="CB05364">
	<charName>CBETA CHARACTER CB05364</charName>
	<charProp>
		<localName>composition</localName>
		<value>[山*蹇]</value>
	</charProp>
	<mapping type="unicode">U+21FB0</mapping>
	<mapping cb:dec="988404" type="PUA">U+F14F4</mapping>
</char>
<char xml:id="CB05379">
	<charName>CBETA CHARACTER CB05379</charName>
	<charProp>
		<localName>composition</localName>
		<value>[目*光]</value>
	</charProp>
	<mapping type="unicode">U+25184</mapping>
	<mapping cb:dec="988419" type="PUA">U+F1503</mapping>
</char>
<char xml:id="CB05443">
	<charName>CBETA CHARACTER CB05443</charName>
	<charProp>
		<localName>composition</localName>
		<value>[竺-二+(一/(尸@邑))]</value>
	</charProp>
	<mapping cb:dec="988483" type="PUA">U+F1543</mapping>
</char>
</charDecl>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-09-01T14:06:38">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="其他">88 表國清啟</cb:mulu>
<lb n="0816a14" ed="T"/>
<milestone n="4" unit="juan"/>
<lb n="0816a15" ed="T"/>
<lb n="0816a16" ed="T"/><cb:juan n="004" fun="open"><cb:mulu n="4" type="卷"></cb:mulu><cb:jhead>國清百錄卷第四</cb:jhead></cb:juan>
<lb n="0816a17" ed="T"/>
<lb n="0816a18" ed="T"/><byline cb:type="Author">隋沙門灌頂纂</byline>
<lb n="0816a19" ed="T"/><cb:div type="other"><cb:mulu level="1" type="其他">89 勅度四十九人法名</cb:mulu><head>勅度四十九人法名第八十九</head>
<lb n="0816a20" ed="T"/><p xml:id="pT46p0816a2001">皇帝勅。皇帝敬問括州國清寺沙門智越法
<lb n="0816a21" ed="T"/>師等。僧使智璪至得書具至懷。天台福地實為
<lb n="0816a22" ed="T"/>勝境。所以敬為智者建立伽藍。法緣既深尊
<lb n="0816a23" ed="T"/>師義重。欲使宗匠遺範奉而弗墜。菩薩淨業
<lb n="0816a24" ed="T"/>久而彌新。然則去聖久遠學徒陵替。規求利
<lb n="0816a25" ed="T"/>養不斷俗緣。滋味甘腴違犯戒律。此乃增長
<lb n="0816a26" ed="T"/>罪垢豈謂福田。師等離有為法求無上道。棄
<lb n="0816a27" ed="T"/>俗諸漏鑑在雅懷。由須獎訓未學修淨行。俾
<lb n="0816a28" ed="T"/>夫法門等侶咸歸和合。諸佛禁戒畢竟遵行。
<lb n="0816a29" ed="T"/>又此寺嘉應事表先覺。既理由冥感。即號國
<pb n="0816b" xml:id="T46.1934.0816b" ed="T"/>
<lb n="0816b01" ed="T"/>清寺。并有施物用申隨喜。冬序甚寒道體清
<lb n="0816b02" ed="T"/>豫。朕巡省風俗。爰届江都。瞻望山川載深
<lb n="0816b03" ed="T"/>勞想。故遣兼通事舍人盧政力往。指此不多。
<lb n="0816b04" ed="T"/>其使人盧政力到寺。宣勅賜寺物。大業元年
<lb n="0816b05" ed="T"/>十一月二十九日。勅度四十九人出家。熏陸
<lb n="0816b06" ed="T"/>香二斛。築四周土牆造門屋五間。設一千僧
<lb n="0816b07" ed="T"/>齋物二千段米一千斛。柱國內史令莒國公
<lb n="0816b08" ed="T"/>臣未上。大都督兼內史侍郎臣虞世基。大都
<lb n="0816b09" ed="T"/>督朝散大夫兼內史舍人臣張乾威。勅度四
<lb n="0816b10" ed="T"/>十九人出家剃落竟。使人令僧作法名灌頂。
<lb n="0816b11" ed="T"/>奉僧令依六事立名。使人錄奏瑞相感徹應
<lb n="0816b12" ed="T"/>驗光昇。右八名依國清瑞。悉用靈字標首。寂
<lb n="0816b13" ed="T"/>靜真實空如迹乘。右八名依出家事。悉用道
<lb n="0816b14" ed="T"/>字標首。由戒定慧眼智開覺。右八名依設齋
<lb n="0816b15" ed="T"/>事。悉用淨字標首。命力辯喜安住堪樂。右八
<lb n="0816b16" ed="T"/>名依賜米事。悉用惠字標首。基業宗本因果
<lb n="0816b17" ed="T"/>儼淨。右八名依修治事。悉用正字標首。仿妙
<lb n="0816b18" ed="T"/>德願遵普賢行。右八名依勅誡事。悉用私字
<lb n="0816b19" ed="T"/>標首。最後一人呼為吉祥。</p></cb:div>
<lb n="0816b20" ed="T"/><cb:div type="other"><cb:mulu level="1" type="其他">90 國清寺眾謝啟</cb:mulu><head>國清寺眾謝啟第九十</head>
<lb n="0816b21" ed="T"/><p xml:id="pT46p0816b2101">天台山國清寺沙門智越一眾啟。兼通事舍
<lb n="0816b22" ed="T"/>人盧政力至奉宣。十月二十九日勅云。天慈
<lb n="0816b23" ed="T"/>訓誨賚寺瑞名。施物二千段。米一千斛。熏陸
<lb n="0816b24" ed="T"/>香二斛。千僧法齋。度四十九人出家。修治
<lb n="0816b25" ed="T"/>寺宇。即集眾燒香宣唱。仰惟。聖治德合乾
<lb n="0816b26" ed="T"/>坤。子養萬邦安撫四海。助佛教化度脫眾生。
<lb n="0816b27" ed="T"/>光大之恩<anchor xml:id="nkr_note_orig_0816001" n="0816001"/><anchor xml:id="beg0816001" n="0816001"/>誡<anchor xml:id="end0816001"/>無等等。越等雖披法衣行不稱
<lb n="0816b28" ed="T"/>照。乃侍先師每乖宗範。日夜克責無地啟處
<lb n="0816b29" ed="T"/>伏奉勅旨頂戴受持。但凡庸小劣不識菩薩
<pb n="0816c" xml:id="T46.1934.0816c" ed="T"/>
<lb n="0816c01" ed="T"/>大智。昔陳世之時親聞師說。三國為一。有
<lb n="0816c02" ed="T"/>大力勢人當為造寺。寺若立國土即清。必為
<lb n="0816c03" ed="T"/>國清寺。于時車書未一不識何言。自爾以來
<lb n="0816c04" ed="T"/>抱疑弗曉。奉勅賚寺。國清之名還符本瑞。山
<lb n="0816c05" ed="T"/>僧山民載欣載喜。始知諸願菩薩更相啟發。
<lb n="0816c06" ed="T"/>或作五品或統萬機。光顯三尊利益國土。慶
<lb n="0816c07" ed="T"/>此含情幸聞休瑞。仰瞻寺額即如悟道。但慈
<lb n="0816c08" ed="T"/>恩普被日下同霑。而天台一方偏感弘澤。名
<lb n="0816c09" ed="T"/>衣上服相次光臨。妙物粳糧前後降集。越等
<lb n="0816c10" ed="T"/>三學無功。一餐難受。況米物盈積。豈可恭弘。
<lb n="0816c11" ed="T"/>深懼不堪慮延罪過。庶藉慈宥展竭愚誠。奉
<lb n="0816c12" ed="T"/>酬宸極。但天台幽遠。自昔以來單權獨行。
<lb n="0816c13" ed="T"/>今泰平在運國清寺立。四十九人一日出家。
<lb n="0816c14" ed="T"/>髮落障消實為希有。冀其心力增進學行日
<lb n="0816c15" ed="T"/>新。念念功熏奉資皇國。又千僧結齋凡聖雲
<lb n="0816c16" ed="T"/>集。日色華朗僧徒欣戴。仰惟。先師妙德不可
<lb n="0816c17" ed="T"/>思議。感應神通必當鑑降。午後對使人開發
<lb n="0816c18" ed="T"/>靈龕。希有聖瑞備。是使人等公私道俗共見。
<lb n="0816c19" ed="T"/>越等悲喜交至。謹以啟知。謹啟。大業元年
<lb n="0816c20" ed="T"/>十一月二十四日。括州國清寺沙門智越等
<lb n="0816c21" ed="T"/>啟。</p></cb:div>
<lb n="0816c22" ed="T"/><cb:div type="other"><cb:mulu level="1" type="其他">91 勅報百司上表賀口勅</cb:mulu><head>勅報百司上表賀口勅第九十一</head>
<lb n="0816c23" ed="T"/><p xml:id="pT46p0816c2301">使人盧政力還奏。開先師龕墳不見舍利。又
<lb n="0816c24" ed="T"/>上行狀一卷。百司並賀。勅語諸公云。智者是
<lb n="0816c25" ed="T"/>我菩薩戒師。先多靈異。恒語我云。必若得
<lb n="0816c26" ed="T"/>道。得道之後。擁護國土利益蒼生。至於涅槃。
<lb n="0816c27" ed="T"/>坐於石室。容範不變。我以仁壽元年遣張乾
<lb n="0816c28" ed="T"/>威往看。儼然如舊。昨更令盧政力往。親開
<lb n="0816c29" ed="T"/>龕門閉塞無有。聞迹遂不見。靈體既已變化。
<pb n="0817a" xml:id="T46.1934.0817a" ed="T"/>
<lb n="0817a01" ed="T"/>得道非虛。擁護利益之言必應無爽。今有行
<lb n="0817a02" ed="T"/>狀一卷。諸公等共觀之。諸州考使各寫一通。
<lb n="0817a03" ed="T"/>還所部流布。</p></cb:div>
<lb n="0817a04" ed="T"/><cb:div type="other"><cb:mulu level="1" type="其他">92 口勅施幡</cb:mulu><head>口勅施幡第九十二</head>
<lb n="0817a05" ed="T"/><p xml:id="pT46p0817a0501">僧智璪以三年二月二十七日。引入殿內辭
<lb n="0817a06" ed="T"/>口勅。賜幡一千二十五張。</p></cb:div>
<lb n="0817a07" ed="T"/><cb:div type="other"><cb:mulu level="1" type="其他">93 勅造國清寺碑文</cb:mulu><head>勅造國清寺碑文第九十三</head>
<lb n="0817a08" ed="T"/><head>天台國清寺智者禪師碑文</head>
<lb n="0817a09" ed="T"/><byline cb:type="Author">隋兼祕書監直內史省開府儀
<lb n="0817a10" ed="T"/>同三司臣柳顧言奉　勅撰</byline>
<lb n="0817a11" ed="T"/><p xml:id="pT46p0817a1101">臣聞。在天成象。經諱之法存焉。在地成形。區
<lb n="0817a12" ed="T"/>方之均倣矣。二儀既爾三才冏然。上聖纘極
<lb n="0817a13" ed="T"/>明王所以敷教先覺授道契會方乃昇仙。是
<lb n="0817a14" ed="T"/>故命駕崆峒紆光善卷。籙圖宣業赤誦弘風。
<lb n="0817a15" ed="T"/>練質九府之間。騰虛六合之內。斯並權宜汲
<lb n="0817a16" ed="T"/>引暫保逍遙。終覆蔽於苦空。卒邅迴於生死。
<lb n="0817a17" ed="T"/>未臻夫不生不滅。無去無來。匪實匪虛。非如
<lb n="0817a18" ed="T"/>非異。常樂我淨凝寂恬愉。不可思議之解脫
<lb n="0817a19" ed="T"/>也。粵若我大隋皇帝法諱總持。載融佛日瑞
<lb n="0817a20" ed="T"/>發淨宮。利見法王應閻浮主。以封唐入紹業。
<lb n="0817a21" ed="T"/>繼高辛立聖。與能祚隆姬發。自天攸縱。包大
<lb n="0817a22" ed="T"/>德而翼小心。希世膺期。內文明而外柔順。知
<lb n="0817a23" ed="T"/>微知彰鑑窮玄覽。迺武迺文能事斯畢。自永
<lb n="0817a24" ed="T"/>嘉失馭海內分崩。恃險擅強各樹君長。禮樂
<lb n="0817a25" ed="T"/>淪於非所。龜玉毀於殊方。書軌競分殆三十
<lb n="0817a26" ed="T"/>紀。天將悔禍稔惡有辰。皇上道藹汾陽迹光
<lb n="0817a27" ed="T"/>代邸。地隆分狹神功潛著。于時高廟靈謨。深
<lb n="0817a28" ed="T"/>思統壹專征仗鉞。帝曰。斯哉惟君惟親知臣
<lb n="0817a29" ed="T"/>知子。乃揚威萬里。問罪九伐一舉而定江左。
<pb n="0817b" xml:id="T46.1934.0817b" ed="T"/>
<lb n="0817b01" ed="T"/>再駕而潛餘燼。浮天爭貢海外有截。雖咎卨
<lb n="0817b02" ed="T"/>之備五臣周旦之居十亂。本支盛績疇昔多
<lb n="0817b03" ed="T"/>慚。盤石究勳莫不倣是。三能宗鉉九命惟揚。
<lb n="0817b04" ed="T"/>本之以仁慈施之以聲教。行之以要道體之
<lb n="0817b05" ed="T"/>以無為。姑射杳然尚想淵賾滄波壯矣。思濟
<lb n="0817b06" ed="T"/>舟航以為能仁。種覺降茲忍土。信相入道淨
<lb n="0817b07" ed="T"/>戒居先。梵網明文深傳薩埵。國師僧寶必兼
<lb n="0817b08" ed="T"/>禪慧。有會稽天台山大禪師者。生而神光照
<lb n="0817b09" ed="T"/>室。兩目重瞳。禪師法諱智顗。頴川陳族太
<lb n="0817b10" ed="T"/>丘道遠季伯風延。典午衰亂播遷華容。父起
<lb n="0817b11" ed="T"/>祖梁使持節散騎常侍。封益陽縣開國侯。禪
<lb n="0817b12" ed="T"/>師風彩超悟。齠齓希有年過。少學便誦法華。
<lb n="0817b13" ed="T"/>父為求婚。方便祈止。儒門史館多所著明。
<lb n="0817b14" ed="T"/>柱下濠上彌所深得。渚宮覆沒便即蔬菲。
<lb n="0817b15" ed="T"/>及啟弱冠。於長沙之果願寺出家。護戒如明
<lb n="0817b16" ed="T"/>珠。安心若止水。歷聽經論。但使一聞得之於
<lb n="0817b17" ed="T"/>心傳之于口。以湘潭局狹未發大機。拂跡衡
<lb n="0817b18" ed="T"/>陽安步墳汝。往大蘇山請業慧思禪師。禪師
<lb n="0817b19" ed="T"/>見便歎曰。憶昔靈鷲同聽法華。令進我普賢
<lb n="0817b20" ed="T"/>道場。為說四安樂行。停二七日誦藥王品。至
<lb n="0817b21" ed="T"/>諸佛同讚之句。寂然入定明慧便發。起而白
<lb n="0817b22" ed="T"/>師。師曰。非爾弗感非我莫識。所入定者法華
<lb n="0817b23" ed="T"/>三昧之前方便。及聞持陀羅尼也。縱令文字
<lb n="0817b24" ed="T"/>之師千群億品。尋汝慧辯所不能窮。於說法
<lb n="0817b25" ed="T"/>人中最為第一。嘗約仁王纓絡。龍樹馬鳴立
<lb n="0817b26" ed="T"/>三觀四教。述師本宗以為大乘樞鍵。得下御
<lb n="0817b27" ed="T"/>內碩學流通。智以藏往。徵育王之建正教。
<lb n="0817b28" ed="T"/>神以知來。鑑周武之滅大法。乃高蹈豫土翔
<lb n="0817b29" ed="T"/>集天台。歷遊名山言造廬嶽。秦孝王作鎮淮
<pb n="0817c" xml:id="T46.1934.0817c" ed="T"/>
<lb n="0817c01" ed="T"/>海。遣信迎屈。對使者曰。雖欲相見終恐緣差。
<lb n="0817c02" ed="T"/>即累旬大風妖賊競起。水陸俱阻安坐匡岫。
<lb n="0817c03" ed="T"/>既而龍斿龕難。仍代孝王爰屆邦域。潔誠延
<lb n="0817c04" ed="T"/>請順流背風。數日遄到亦既覯止。便定師資。
<lb n="0817c05" ed="T"/>等善意之仰妙光。若高宗之得傅說。再三固
<lb n="0817c06" ed="T"/>辭無可與讓。以開皇十一年歲次辛亥月旅
<lb n="0817c07" ed="T"/>黃鍾二十三日辛丑。於楊州大聽寺設無礙
<lb n="0817c08" ed="T"/>大齋。夤受菩薩戒法。降牧伯之尊。由宗師之
<lb n="0817c09" ed="T"/>典。釋龍袞而披忍服。去桓珪而傳戒香。圓發
<lb n="0817c10" ed="T"/>初心致禮諸佛。於時天地交泰日月載華。庭
<lb n="0817c11" ed="T"/>轉和風空<anchor xml:id="nkr_note_orig_0817001" n="0817001"/><anchor xml:id="beg0817001" n="0817001"/>淨<anchor xml:id="end0817001"/>休氣。林明七覺之華。池皦八
<lb n="0817c12" ed="T"/>淨之水。化覃內外事等阿輸之城。教轉法輪
<lb n="0817c13" ed="T"/>理符寶冥之窟。文武寮寀俱廕慈雲。欣欣焉
<lb n="0817c14" ed="T"/>濟濟焉。肅肅焉癰癰焉經所謂攝律儀戒攝
<lb n="0817c15" ed="T"/>善法戒攝眾生戒。顯發三願真正十受。如一
<lb n="0817c16" ed="T"/>切色悉入空界者。其斯之謂歟法事云畢七
<lb n="0817c17" ed="T"/>珍備捨。出居于城外。禪眾之精林四事供養。
<lb n="0817c18" ed="T"/>睿情猶疑未滿。以為師氏禮極必有嘉名。如
<lb n="0817c19" ed="T"/>伊尹之曰阿衡。呂望之稱尚父。檢地持經智
<lb n="0817c20" ed="T"/>者師目。謹依金口虔表玉裕。便克良辰躬出
<lb n="0817c21" ed="T"/>頂禮。雖有熊之登具茨漢文之適河上。方之
<lb n="0817c22" ed="T"/>蔑如也。智者以內行外獎諸佛之深訓。實慧
<lb n="0817c23" ed="T"/>方便大士之兼通。帝釋檀那既包信解。仁王
<lb n="0817c24" ed="T"/>攝受遠能博益。逡巡告退言歸舊山。殷勤請
<lb n="0817c25" ed="T"/>留重違高意。猶四皓之餌朮南山。二疎之散
<lb n="0817c26" ed="T"/>金東海。振錫離塵始稱出世。睠言儒者未足
<lb n="0817c27" ed="T"/>為榮。竊以四明天台剡東玉岫。兩謠雲<g ref="#CB05363">𡵙</g>鄞
<lb n="0817c28" ed="T"/>南之金庭峻極于天仰捫白日。盤鎮于地俯
<lb n="0817c29" ed="T"/>鏡滄海。雲霞沆瀣霏拂輕襟。虹霓鴛鸞勝承
<pb n="0818a" xml:id="T46.1934.0818a" ed="T"/>
<lb n="0818a01" ed="T"/>飛舄。華果競發常迷四時。藥草森羅孰分億
<lb n="0818a02" ed="T"/>品。道猷往而證果興。公賦不能申寺基本屬
<lb n="0818a03" ed="T"/>始豐。峯名佛隴。元有定光禪師。隱顯變現先
<lb n="0818a04" ed="T"/>居此峯。常謂弟子云。不久當有勝善知識。將
<lb n="0818a05" ed="T"/>領徒眾俱集此山。俄而智者越江渡湖。翻然
<lb n="0818a06" ed="T"/>來萃忽聞鍾磬聲振山谷。即問光師聲之所
<lb n="0818a07" ed="T"/>以。答云。此是犍槌集僧得住之相。頗憶曾經
<lb n="0818a08" ed="T"/>舉手相引時不。智者即悟年至十五。稽顙禮
<lb n="0818a09" ed="T"/>佛恍焉如夢。見極高山臨大海曲。有僧如今
<lb n="0818a10" ed="T"/>光師。舉手接上云。汝當居此處。汝當終此
<lb n="0818a11" ed="T"/>焉。拜言悲喜滂沱涕泗。仍於佛隴之南尋行
<lb n="0818a12" ed="T"/>寺域。便見五峯圍遶等耆闍之山。兩溪夾瀉
<lb n="0818a13" ed="T"/>若縉雲之<g ref="#CB00589">㵎</g>。披榛開途葺用茆茨。功德叢林
<lb n="0818a14" ed="T"/>常熏薝蔔。忍辱牆院無勞關楗。猨嘯蚿吟泉
<lb n="0818a15" ed="T"/>籟響雜。飛走聽法馴伏軒墀。西南有永豐江
<lb n="0818a16" ed="T"/>派與淛源分嶺東會于海。潮波往還數百里
<lb n="0818a17" ed="T"/>間。村人常以漁捕為業。陶漸迴向焚罛廢梁。
<lb n="0818a18" ed="T"/>墾田種果翻成富實。深信解者多作沙門。慈
<lb n="0818a19" ed="T"/>化所覃皆此連類。及光師無常。已後欲大修
<lb n="0818a20" ed="T"/>立。忽覩一僧如光師年。素語智者云。若欲造
<lb n="0818a21" ed="T"/>寺今未是時。三國成一。有大勢力人能為起
<lb n="0818a22" ed="T"/>寺。寺若成國即清。當呼為國清寺。此言杳
<lb n="0818a23" ed="T"/>漫孰當信者。豈期符應冥契在茲。逮于我君
<lb n="0818a24" ed="T"/>臨邊歲久。孝性淳至入京省謁。旋邁江都登
<lb n="0818a25" ed="T"/>命舟檝。迎來鎮所。使乎至彼便事裝束。謂
<lb n="0818a26" ed="T"/>大眾曰。在上意重弗敢致辭。然往而不返。因
<lb n="0818a27" ed="T"/>此長別語弟子云。當成就隴南下寺。其堂殿
<lb n="0818a28" ed="T"/>基址一依我圖。侍者答云。若無師在豈能成
<lb n="0818a29" ed="T"/>辦。重謂之曰。當有皇太子為我建造。汝等見
<pb n="0818b" xml:id="T46.1934.0818b" ed="T"/>
<lb n="0818b01" ed="T"/>之吾不見也。行百餘里到剡東之石城寺。寺
<lb n="0818b02" ed="T"/>有百尺金繢石像。梁太宰南平元襄王鐫創。
<lb n="0818b03" ed="T"/>自有靈迹。因此現疾右脇而臥。忽然風雲變
<lb n="0818b04" ed="T"/>色。松桂森聳宛如天樂。來入房戶起坐合掌。
<lb n="0818b05" ed="T"/>神色熙怡。顧侍者云。觀音來迎不久應去。弟
<lb n="0818b06" ed="T"/>子智朗請曰。佛許聖賢臨終說位行得。乞垂
<lb n="0818b07" ed="T"/>曉示方思景慕。答云。我只是五品弟子位耳。
<lb n="0818b08" ed="T"/>案五品即是法華三昧前方便之位。宛與思
<lb n="0818b09" ed="T"/>師昔語冥一。仍命筆作偈。口授遺書辭理切
<lb n="0818b10" ed="T"/>詣。深陳勝緣潛來密往。誓當影護。為撰淨名
<lb n="0818b11" ed="T"/>義疏一部。俱時送來。仍索僧伽梨大衣。手
<lb n="0818b12" ed="T"/>自披著迴身西向端坐遷神。春秋六十。旬日
<lb n="0818b13" ed="T"/>建齋跏趺流汗。珠團髮際露泫胸間。欲示諸
<lb n="0818b14" ed="T"/>法本自不生今則無滅。繩床輿還佛隴。輕舉
<lb n="0818b15" ed="T"/>有若浮空。爾時開香龕。都不異昔。驛使初訃
<lb n="0818b16" ed="T"/>震動于宸心。爰捨淨財隨申功德。郵傳相望
<lb n="0818b17" ed="T"/>創起塔廟。寺雖本地其舊維新。瓊宇紺堂憑
<lb n="0818b18" ed="T"/>國靈。而摸忉利鷲頭狼跡。因寂默而為道場。
<lb n="0818b19" ed="T"/>班倕名匠競逞鉤綸。庶民子來成之不日。神
<lb n="0818b20" ed="T"/>明扶持欻同踊現。背高就下即嶨嶽而基殿
<lb n="0818b21" ed="T"/>堂。仰眩俯臨信玲瓏而勝畫繢。多寶分座俱
<lb n="0818b22" ed="T"/>受瓔珞。天冠表剎如連梵幢。金函玉牒常敷
<lb n="0818b23" ed="T"/>講肆。禪誦律儀無違師法。斯可謂頭陀之極
<lb n="0818b24" ed="T"/>地。彌陀之淨方與阿耨而常盈。同須彌之永
<lb n="0818b25" ed="T"/>固。暨乎重光纂曆天成地平。以今大業元年
<lb n="0818b26" ed="T"/>九月。鑾輿幸巡淮海。<g ref="#CB05379">𥆄</g>矚江南惆悵台嶽。
<lb n="0818b27" ed="T"/>集揚州名僧。咸問之曰。智者立寺權因山名。
<lb n="0818b28" ed="T"/>宜各述所懷朕當詳擇。累日未奏。會寺僧智
<lb n="0818b29" ed="T"/>璪銜狀而來。具條昔年光師國清之稱。太史
<pb n="0818c" xml:id="T46.1934.0818c" ed="T"/>
<lb n="0818c01" ed="T"/>案此語。時代乃周建德之初八。表未同三方
<lb n="0818c02" ed="T"/>鼎峙今四十餘年。聖證縣符明時徵應。詔付
<lb n="0818c03" ed="T"/>著作書之左史。仍勅皆<anchor xml:id="beg_9" type="cb-app"/>籀<anchor xml:id="end_9"/>篆題寺門。即遣舍
<lb n="0818c04" ed="T"/>人送璪并施基業。赴十一月二十四日。先師
<lb n="0818c05" ed="T"/>忌齋使乎集僧。跪開石室唯見空床虛帳<anchor xml:id="beg_a" type="cb-app"/>蘚<anchor xml:id="end_a"/>
<lb n="0818c06" ed="T"/>苔蛛網。法侶號咷等。初滅度。公私扼掔若無
<lb n="0818c07" ed="T"/>瞻依。又法會千僧各有簿籍。造齋點定忽盈
<lb n="0818c08" ed="T"/>一人。有司再巡還滿千數。及臨齋受嚫復成
<lb n="0818c09" ed="T"/>千一。執事驚愕出沒難辯。豈非先師化身來
<lb n="0818c10" ed="T"/>受國供。王臣返命具奏一條。當扆睟容深洞
<lb n="0818c11" ed="T"/>靈跡。百司拜賀四海馳聲。至矣哉象法未淪。
<lb n="0818c12" ed="T"/>佛種常續迺聖幾感。大師應變妙力難思。
<lb n="0818c13" ed="T"/>神圖方永祥基瑞國。雜沓葳蕤煥乎斯之盛
<lb n="0818c14" ed="T"/>者也。昔金龍尊王讚佛功德。寶積長者献蓋
<lb n="0818c15" ed="T"/>稱揚。范武子聲由在民。臧文仲言垂不朽。矧
<lb n="0818c16" ed="T"/>乎道樹勝由師門福地。而建崇雲碣表際金
<lb n="0818c17" ed="T"/>剛。俾命絲綸織載辭理。若夫記言記事。史官
<lb n="0818c18" ed="T"/>之成則散華貫華。法藏之鴻演敢重述宣迺
<lb n="0818c19" ed="T"/>作頌曰。</p>
<lb n="0818c20" ed="T"/><lg xml:id="lgT46p0818c2001"><l>龍圖畫卦</l><l>裁萌五典</l><l>金輪拯溺</l>
<lb n="0818c21" ed="T"/><l>止弘十善</l><l>豈若我皇</l><l>樹功宏緬</l>
<lb n="0818c22" ed="T"/><l>還源本淨</l><l>歸途今顯</l><l>鏡鑑先哲</l>
<lb n="0818c23" ed="T"/><l>筌蹄何淺</l><l>天造草昧</l><l>日月斯昇</l>
<lb n="0818c24" ed="T"/><l>高山巨海</l><l>或影或澄</l><l>虎嘯風起</l>
<lb n="0818c25" ed="T"/><l>龍躍雲興</l><l>至人幾漸</l><l>養正遵承</l>
<lb n="0818c26" ed="T"/><l>謙尊本裕</l><l>師範推膺</l><l>隻誰允矣</l>
<lb n="0818c27" ed="T"/><l>具瞻克勝</l><l>熏禪觀寂</l><l>如冬靖凝</l>
<lb n="0818c28" ed="T"/><l>精義泉涌</l><l>如春泮水</l><l>我有匠石</l>
<lb n="0818c29" ed="T"/><l>正直從繩</l><l>我有律濟</l><l>舟檝斯憑</l>
<pb n="0819a" xml:id="T46.1934.0819a" ed="T"/>
<lb n="0819a01" ed="T"/><l>虔臨拳拳</l><l>悅受兢兢</l><l>能資萬行</l>
<lb n="0819a02" ed="T"/><l>混成一乘</l><l>六反震動</l><l>十方歎稱</l>
<lb n="0819a03" ed="T"/><l>同聲相應</l><l>信而有徵</l><l>至誠感神</l>
<lb n="0819a04" ed="T"/><l>道合符契</l><l>淵乎智者</l><l>波瀾靡際</l>
<lb n="0819a05" ed="T"/><l>帝師既沃</l><l>天台還憩</l><l>于山之阿</l>
<lb n="0819a06" ed="T"/><l>于川之澨</l><l>滄溟浩瀚</l><l>峯崖迢遞</l>
<lb n="0819a07" ed="T"/><l>日浴扶桑</l><l>月穿叢桂</l><l>上踵婺采</l>
<lb n="0819a08" ed="T"/><l>傍通禹計</l><l>素湍風激</l><l>赤城霞曳</l>
<lb n="0819a09" ed="T"/><l>仁智肥遯</l><l>山林虧蔽</l><l>無言不酬</l>
<lb n="0819a10" ed="T"/><l>既符聲響</l><l>無德不報</l><l>有均景象</l>
<lb n="0819a11" ed="T"/><l>初卜菴蘿</l><l>歸誠戀仰</l><l>顯允光師</l>
<lb n="0819a12" ed="T"/><l>久要長往</l><l>非皦若昧</l><l>鏡形如曩</l>
<lb n="0819a13" ed="T"/><l>寺號國清</l><l>靈扉潛敞</l><l>孰意我師</l>
<lb n="0819a14" ed="T"/><l>遽緣安養</l><l>龍樓夙記</l><l>鶴關無爽</l>
<lb n="0819a15" ed="T"/><l>宸居在昔</l><l>哀搆祇園</l><l>令終如始</l>
<lb n="0819a16" ed="T"/><l>師嚴道尊</l><l>揆日方畫</l><l>覘星正昏</l>
<lb n="0819a17" ed="T"/><l>置槷崇趾</l><l>削屢成垣</l><l>巖分蓮蕚</l>
<lb n="0819a18" ed="T"/><l>泉毖桃源</l><l>仙窓夏冷</l><l>禪室冬溫</l>
<lb n="0819a19" ed="T"/><l>玉階馴豹</l><l>金剎棲鵷</l><l>風和寶鐸</l>
<lb n="0819a20" ed="T"/><l>空轉珠幡</l><l>百穀時秀</l><l>萬里林繁</l>
<lb n="0819a21" ed="T"/><l>靈芝禪悅</l><l>甘露天鐏</l><l>玉趾按地</l>
<lb n="0819a22" ed="T"/><l>淨域驚魂</l><l>金布貿苑</l><l>天宮儼存</l>
<lb n="0819a23" ed="T"/><l>創造之福</l><l>胡可勝原</l><l>輪奐洞徹</l>
<lb n="0819a24" ed="T"/><l>莊嚴修設</l><l>波斯融冶</l><l>優填剞劂</l>
<lb n="0819a25" ed="T"/><l>金容月滿</l><l>玉毫霜潔</l><l>象譯翻度</l>
<lb n="0819a26" ed="T"/><l>龍宮披閱</l><l>法嗣詵然</l><l>端心障滅</l>
<lb n="0819a27" ed="T"/><l>泰階既平</l><l>王道既清</l><l>殊途同致</l>
<lb n="0819a28" ed="T"/><l>無慮何營</l><l>皇思睿賾</l><l>邃達忘情</l>
<lb n="0819a29" ed="T"/><l>有本空淨</l><l>空常有并</l><l>壇戒度重</l>
<pb n="0819b" xml:id="T46.1934.0819b" ed="T"/>
<lb n="0819b01" ed="T"/><l>定慧真精</l><l>乾臨朗鑑</l><l>遠供憑誠</l>
<lb n="0819b02" ed="T"/><l>大眾香灑</l><l>拜闕龕楹</l><l>全身座間</l>
<lb n="0819b03" ed="T"/><l>嚴扃網縈</l><l>迦葉佛隴</l><l>賢劫齊聲</l>
<lb n="0819b04" ed="T"/><l>飯僧數溢</l><l>瑞我隆平</l><l>身田雨潤</l>
<lb n="0819b05" ed="T"/><l>心樹華榮</l><l>現在同植</l><l>將來共成</l>
<lb n="0819b06" ed="T"/><l>有如懸鏡</l><l>反照今生</l><l>有如圭昃</l>
<lb n="0819b07" ed="T"/><l>曾不虧盈</l><l>神力自在</l><l>遊戲香城</l>
<lb n="0819b08" ed="T"/><l>菩提具足</l><l>赫赫明明</l></lg></cb:div>
<lb n="0819b09" ed="T"/><cb:div type="other"><cb:mulu level="1" type="其他">94 玉泉寺碑</cb:mulu><head>玉泉寺碑第九十四</head>
<lb n="0819b10" ed="T"/><byline cb:type="Author">當陽縣令皇甫毘撰</byline>
<lb n="0819b11" ed="T"/><p xml:id="pT46p0819b1101">蓋聞乾元資始三辰著象于天。坤道資生萬物
<lb n="0819b12" ed="T"/>動形于地。皇王於是建國。賢聖所以垂文。起
<lb n="0819b13" ed="T"/>名教而莫同。制威儀而有別。至如畫卦觀爻
<lb n="0819b14" ed="T"/>蓋取隨時之象。綜經織緯會通為政之辭。大
<lb n="0819b15" ed="T"/>禮同和大樂同節。安上治民移風易俗。斯迺
<lb n="0819b16" ed="T"/>生前之事略矣。可言死後問知仲尼弗語。縱
<lb n="0819b17" ed="T"/>使絳雪縈空玄霜拂樹。餌金丹而九轉。吞玉
<lb n="0819b18" ed="T"/>髓而千年乘雲也。駕九色之玄龍游漢焉。控
<lb n="0819b19" ed="T"/>三山之素鵠逍遙瑀臺之上。容與琳闕之間。
<lb n="0819b20" ed="T"/>未窺解脫之門。終趣蓋纏之境。唯正覺淵冲
<lb n="0819b21" ed="T"/>真如妙有。不生不滅無相無言。隨緣應質則
<lb n="0819b22" ed="T"/>假色成形。隨類觀音則因聲示說。故有白銀
<lb n="0819b23" ed="T"/>千尺之體。紫金丈六之身。八部般若之文
<lb n="0819b24" ed="T"/>四種悉檀之義。神通自在慧力無窮。因導化
<lb n="0819b25" ed="T"/>行開示悟入。歸依者盡發菩提迴向焉。普登
<lb n="0819b26" ed="T"/>常樂。是以獼猴建塔遂生忉利之天。野雁<g ref="#CB00081">㘅</g>
<lb n="0819b27" ed="T"/>華復往彌陀之國。豈直日藏沙門孤游正道。
<lb n="0819b28" ed="T"/>月光童子獨見如來。四生因茲度脫。六道藉
<lb n="0819b29" ed="T"/>此昭蘇。實火宅之高車昏河之大筏。若乃周
<pb n="0819c" xml:id="T46.1934.0819c" ed="T"/>
<lb n="0819c01" ed="T"/>室昭王之世。影奪恒星漢朝明帝之時。光
<lb n="0819c02" ed="T"/>夢如日。使旋西寓化漸東都。置像南宮申心
<lb n="0819c03" ed="T"/>北面。自摩騰入洛。羅什游秦。名教更弘道
<lb n="0819c04" ed="T"/>風斯熾。經臺像閣寶塔香山。麗溢巖阿綺盈
<lb n="0819c05" ed="T"/>都邑。豈期後魏真君之歲。後周建德之年。靈
<lb n="0819c06" ed="T"/>廟一除伽藍再滅。形容廢毀文字散遺。響落
<lb n="0819c07" ed="T"/>瓊鍾聲沈寶鐸。修禪耆舊卷其舌而不談。護
<lb n="0819c08" ed="T"/>戒先賢改其形而晦影世絕調心之路。時虧
<lb n="0819c09" ed="T"/>汲引之途。無出世之津梁。失生民之大望。
<lb n="0819c10" ed="T"/>我大隋皇帝。乘乾御宇握鏡披圖。父愛蒼生
<lb n="0819c11" ed="T"/>君臨赤縣。天地同其大德。日月合其重光。鼓
<lb n="0819c12" ed="T"/>之以雷霆潤之以風雨。除暴亂致太平。張四
<lb n="0819c13" ed="T"/>維朝萬國。功成作樂治定制禮。正道無為區
<lb n="0819c14" ed="T"/>寰有截。闢泥洹之路開般若之門。宣十二分
<lb n="0819c15" ed="T"/>之經流四千年之法。精勤耆舊又捨俗歸僧。
<lb n="0819c16" ed="T"/>淨住初童持心秉戒。非直法輪再轉法鼓還
<lb n="0819c17" ed="T"/>鳴。四海於是無虞。兆民同而有賴。委羽乘毛
<lb n="0819c18" ed="T"/>之國慕風化以來庭靈禽嘉貺之祥。應圖書
<lb n="0819c19" ed="T"/>而萃苑。巍巍也非境智之思量。蕩蕩乎豈言
<lb n="0819c20" ed="T"/>談而能盡。玉泉寺者基此山焉。智顗禪師之
<lb n="0819c21" ed="T"/>卜居也。勅旨正名著額其山。嵬崿嵯峨崎嶇
<lb n="0819c22" ed="T"/>崱嶷。峯疑偃蓋巒似覆船。巨力窮奇之象。
<lb n="0819c23" ed="T"/>洪崖譎詭之形。崗曲抱而成垣。水縈迴而結
<lb n="0819c24" ed="T"/>乳。青楓動葉遠照金霞。翠柳搖枝低臨玉沼。
<lb n="0819c25" ed="T"/>猨吟白雲之上。鸎啼碧樹之間。日月為之蔽
<lb n="0819c26" ed="T"/>虧。霄液由之散聚。前瞻江路却望荊岑。左
<lb n="0819c27" ed="T"/>帶昭丘右通巴峽。禪師本姓陳氏頴川人也。
<lb n="0819c28" ed="T"/>少稟生知童真剃落。從師南嶽蘊道天台。睿
<lb n="0819c29" ed="T"/>智洪才之響。非直播於江南。知機妙辯之聲。
<pb n="0820a" xml:id="T46.1934.0820a" ed="T"/>
<lb n="0820a01" ed="T"/>固亦聞於河朔。皇帝外子太尉公晉王。性稟
<lb n="0820a02" ed="T"/>孝慈情包隱惻。能臣能子匡國匡家。蘊機神
<lb n="0820a03" ed="T"/>之智垂汎愛之心。布君子之風偃生民之草。
<lb n="0820a04" ed="T"/>往以偽陳納叛受律。行師策妙指。縱威稜江
<lb n="0820a05" ed="T"/>海。遂剋定金陵。化平銅柱。三吳霧卷。百越塵
<lb n="0820a06" ed="T"/>清。師乃因王利涉。王遂因師受戒。師至此而
<lb n="0820a07" ed="T"/>頭陀。王奏聞而起寺。於是異域才情之客。慕
<lb n="0820a08" ed="T"/>其道而雲臻。他鄉鍊行之僧。味其風而雨集。
<lb n="0820a09" ed="T"/>師乃精言導理盡意談玄。語證禪支心開定
<lb n="0820a10" ed="T"/>本。幽宗博義若挹海而無窮。辯句清辭似懸
<lb n="0820a11" ed="T"/>河而自瀉。居朋之友雖盈量而爭歸。處少之
<lb n="0820a12" ed="T"/>徒從窮崖而莫反。爾乃信心檀越積善通人。
<lb n="0820a13" ed="T"/>咸施一材俱投一瓦。憑茲眾力事若神功。營
<lb n="0820a14" ed="T"/>之不日而成飾矣。經時而就。層臺逈閣複殿
<lb n="0820a15" ed="T"/>連房。寒暑異形陰陽殊制。雕簷繡栱與危岫
<lb n="0820a16" ed="T"/>而爭高。鑿礎鐫基共磐巖而等固。風光出其
<lb n="0820a17" ed="T"/>戶牖雲霧生其棟梁。華炫耀於金盤氣芬芳
<lb n="0820a18" ed="T"/>於玉樹。工圖相好湛若金山。匠寫真容凝如
<lb n="0820a19" ed="T"/>滿月殿起三層之柱。懸於自響之鐘。堂開千
<lb n="0820a20" ed="T"/>葉之華。蓮捧飛來之座。燈光不滅灌海踰明。
<lb n="0820a21" ed="T"/>剎柱俱低承幡自舉。吉祥柔滑之草爛熳依
<lb n="0820a22" ed="T"/>庭。逆風和氣之香氛氳滿院。斜通洞穴直注
<lb n="0820a23" ed="T"/>凝泉。色似瑠璃味同甘露。波投鼐鼎浪瀉階
<lb n="0820a24" ed="T"/>堂。飲腹消痾澆軀愈疾。石柱銅樑之狀影入
<lb n="0820a25" ed="T"/>蓮池。桃源菊浦之華香浮奈苑。可謂山類耆
<lb n="0820a26" ed="T"/>闍寺同離越。似龍宮而出現。疑鹿野以飛來。
<lb n="0820a27" ed="T"/>竊以前王鑿鼎。唯論體國之功。今共刊碑永
<lb n="0820a28" ed="T"/>記菩提之道。余任宰屬城寺居山部。文雖寫
<lb n="0820a29" ed="T"/>意書不盡言。其詞曰。</p>
<pb n="0820b" xml:id="T46.1934.0820b" ed="T"/>
<lb n="0820b01" ed="T"/><lg xml:id="lgT46p0820b0101"><l>二儀開廓</l><l>四氣氛氳</l><l>方以類聚</l>
<lb n="0820b02" ed="T"/><l>物以群分</l><l>通賢通聖</l><l>明后明君</l>
<lb n="0820b03" ed="T"/><l>隨機設教</l><l>觀化垂文</l><l>樂章既造</l>
<lb n="0820b04" ed="T"/><l>禮儀方制</l><l>定彼親疎</l><l>決茲疑滯</l>
<lb n="0820b05" ed="T"/><l>披圖辯物</l><l>屬辭明例</l><l>唯化一生</l>
<lb n="0820b06" ed="T"/><l>不論三世</l><l>玄都玉簡</l><l>紫闕銀經</l>
<lb n="0820b07" ed="T"/><l>解尸遺骨</l><l>飲液吞精</l><l>乘龍萬紀</l>
<lb n="0820b08" ed="T"/><l>控鵠千齡</l><l>終非實相</l><l>猶是塵情</l>
<lb n="0820b09" ed="T"/><l>唯有大雄</l><l>湛然常住</l><l>不生不滅</l>
<lb n="0820b10" ed="T"/><l>無來無去</l><l>千門妙旨</l><l>一音演諭</l>
<lb n="0820b11" ed="T"/><l>度脫眾生</l><l>涅槃雙樹</l><l>夢通劉后</l>
<lb n="0820b12" ed="T"/><l>感應姬王</l><l>恒星掩耀</l><l>滿月澄光</l>
<lb n="0820b13" ed="T"/><l>寫形東國</l><l>指聖西方</l><l>慈悲願海</l>
<lb n="0820b14" ed="T"/><l>善逝津梁</l><l>法顯還晉</l><l>摩騰入洛</l>
<lb n="0820b15" ed="T"/><l>華散經臺</l><l>香流像閣</l><l>釋教欝起</l>
<lb n="0820b16" ed="T"/><l>桑門盛作</l><l>露泫珠幡</l><l>風吟寶鐸</l>
<lb n="0820b17" ed="T"/><l>真君建德</l><l>運鍾滅道</l><l>淪沒四生</l>
<lb n="0820b18" ed="T"/><l>毀除三寶</l><l>我皇啟聖</l><l>德侔蒼昊</l>
<lb n="0820b19" ed="T"/><l><anchor xml:id="nkr_note_orig_0820001" n="0820001"/><anchor xml:id="beg0820001" n="0820001"/>妙<anchor xml:id="end0820001"/>法更弘</l><l>真儀再造</l><l>陳氏僣號</l>
<lb n="0820b20" ed="T"/><l>王赫斯征</l><l>勾吳霧卷</l><l>閩越廓清</l>
<lb n="0820b21" ed="T"/><l>因逢智者</l><l>延謁山庭</l><l>珠生浮漢</l>
<lb n="0820b22" ed="T"/><l>玉出深荊</l><l>華峯峍屹</l><l>石洞淵懸</l>
<lb n="0820b23" ed="T"/><l>芬芳菊浦</l><l>滴瀝瓊泉</l><l>盤濄似谷</l>
<lb n="0820b24" ed="T"/><l>覆嶺疑船</l><l>來儀宴坐</l><l>觸地蕭然</l>
<lb n="0820b25" ed="T"/><l>妙辯悉檀</l><l>深窮般若</l><l>緇素雲會</l>
<lb n="0820b26" ed="T"/><l>挹其河瀉</l><l>或施之材</l><l>或投之瓦</l>
<lb n="0820b27" ed="T"/><l>經始不日</l><l>翻成大廈</l><l>更起龍宮</l>
<lb n="0820b28" ed="T"/><l>還開鹿野</l><l>山連紫蓋</l><l>江抱黃牛</l>
<lb n="0820b29" ed="T"/><l>西臨月峽</l><l>東接昭丘</l><l>栴檀圍繞</l>
<pb n="0820c" xml:id="T46.1934.0820c" ed="T"/>
<lb n="0820c01" ed="T"/><l>琳碧環周</l><l>春窓夏牖</l><l>水殿山樓</l>
<lb n="0820c02" ed="T"/><l>座吐芙蓉</l><l>龕懸石鏡</l><l>白毫相好</l>
<lb n="0820c03" ed="T"/><l>紺髮輝映</l><l>銀鷰徘徊</l><l>錦鱗游泳</l>
<lb n="0820c04" ed="T"/><l>騰猴心靜</l><l>怖鴿影定</l><l>猗歟哲王</l>
<lb n="0820c05" ed="T"/><l>命也蕃屏</l><l>自天生德</l><l>孝誠俱秉</l>
<lb n="0820c06" ed="T"/><l>旦奭非儔</l><l>間平詎並</l><l>出總連轡</l>
<lb n="0820c07" ed="T"/><l>入調鍾鼎</l><l>搆此伽藍</l><l>實資力請</l>
<lb n="0820c08" ed="T"/><l>魔殿<g ref="#CB05364">𡾰</g>嵼</l><l>須彌欝律</l><l>倏覩劫終</l>
<lb n="0820c09" ed="T"/><l>俄看燒訖</l><l>豈如彼岸</l><l>生死皆出</l>
<lb n="0820c10" ed="T"/><l>金石不朽</l><l>天地可畢</l><l>鐫勒岩阿</l>
<lb n="0820c11" ed="T"/><l>永垂懋實</l></lg></cb:div>
<lb n="0820c12" ed="T"/><cb:div type="other"><cb:mulu level="1" type="其他">95 後梁主蕭琮書</cb:mulu><head>後梁主蕭琮書第九十五</head>
<lb n="0820c13" ed="T"/><p xml:id="pT46p0820c1301">遠欽高風未獲展侍。憮然西顧以日易年。承
<lb n="0820c14" ed="T"/>遊止玉泉創搆坊宇。名僧雲會問道遠集。山
<lb n="0820c15" ed="T"/>林佳勝有助禪悅。即事倏然風雲永歎。涼暑
<lb n="0820c16" ed="T"/>珍嗇續附承修。神足今還敢申訊謁。信驛有
<lb n="0820c17" ed="T"/>會方願祗承。蕭琮和南。</p></cb:div>
<lb n="0820c18" ed="T"/><cb:div type="other"><cb:mulu level="1" type="其他">96 前陳領軍蔡徵書</cb:mulu><head>前陳領軍蔡徵書第九十六</head>
<lb n="0820c19" ed="T"/><p xml:id="pT46p0820c1901">自江東披破。弟子前預送京。不獲虔禮于茲
<lb n="0820c20" ed="T"/>五載。丹誠懇結豈筆札所宣。山川永遠無因
<lb n="0820c21" ed="T"/>諮述。邃師奉命爰到闕廷。天子降情君主殊
<lb n="0820c22" ed="T"/>遇。新故崇待南北傾心。可謂使乎使乎。仲尼
<lb n="0820c23" ed="T"/>是以興歎仰。陳勝託有慰延欽。天高氣清願
<lb n="0820c24" ed="T"/>道體康愈。棲真千仞寂慮四禪。梁穗煙雲餐
<lb n="0820c25" ed="T"/>悅法喜。固非世俗之徒所能稱讚。徵年衰事
<lb n="0820c26" ed="T"/>迫可以意求。弟姪兒孫隨時。過日撫塵擊壞
<lb n="0820c27" ed="T"/>用畢。餘齡既達於窮通之數亦不常。以賤貧
<lb n="0820c28" ed="T"/>自恥。但覲奉翛然實增馳欷。伏願珍重繼復。
<lb n="0820c29" ed="T"/>下承脫值行人賜訪存沒。開皇十三年九月
<pb n="0821a" xml:id="T46.1934.0821a" ed="T"/>
<lb n="0821a01" ed="T"/>十七日。前陳侍中安右將軍中書令領軍將
<lb n="0821a02" ed="T"/>軍南雍州大中正新豐縣開國侯弟子濟陽蔡
<lb n="0821a03" ed="T"/>徵稽首和南。</p></cb:div>
<lb n="0821a04" ed="T"/><cb:div type="other"><cb:mulu level="1" type="其他">97 長安曇暹禪師書</cb:mulu><head>長安曇暹禪師書第九十七</head>
<lb n="0821a05" ed="T"/><p xml:id="pT46p0821a0501">開皇十三年九月十三日。京師興國寺曇暹
<lb n="0821a06" ed="T"/>和南。天台山禪師足下。仰惟聲高道邁疑和
<lb n="0821a07" ed="T"/>上之來儀。德遠智深想彌天之再託。言思頂
<lb n="0821a08" ed="T"/>禮申接足於丹誠。佇望東山戀光儀之若渴。
<lb n="0821a09" ed="T"/>時來寒重願善起居。眾生難調化弘勞念。仰
<lb n="0821a10" ed="T"/>承遠遊荊鎮利物弘多。棲思青溪足暢懷抱。
<lb n="0821a11" ed="T"/>冀德光逈被用展翹誠。化導周行蒙沾勝益。
<lb n="0821a12" ed="T"/>願珍道德續結祇承。謹和南。率奉醍醐願領
<lb n="0821a13" ed="T"/>微意。</p></cb:div>
<lb n="0821a14" ed="T"/><cb:div type="other"><cb:mulu level="1" type="其他">98 導因寺惠嵓等致書</cb:mulu><head>導因寺惠嵓等致書第九十八</head>
<lb n="0821a15" ed="T"/><p xml:id="pT46p0821a1501">竊以妙理冲玄。隔言象之外。應機濟物。寄真
<lb n="0821a16" ed="T"/>俗之談。自鵠樹潛儀金棺晦迹。微言託於傳
<lb n="0821a17" ed="T"/>授。密教假於弘通。故有五種法師四依開士。
<lb n="0821a18" ed="T"/>邇後連踪繼跡數百年。中雖復慧炬潛輝。而
<lb n="0821a19" ed="T"/>法流恒瀉。加以惠思碩學。並願盡性窮源。
<lb n="0821a20" ed="T"/>然性不可窮。源何易盡。鹿羊之文既惑。兔馬
<lb n="0821a21" ed="T"/>之說猶疑。若不假以大心終歸永蔽。仰惟禪
<lb n="0821a22" ed="T"/>師盛德清高。跨眾流之表。奇才內密越詞人
<lb n="0821a23" ed="T"/>之上。雖不衣錦還鄉。且見懷珠反本。屬以
<lb n="0821a24" ed="T"/>天清地肅王道康夷。四眾傾心民庶欣仰。各
<lb n="0821a25" ed="T"/>願諮受咸思採聽。幸以慧雲之潤忘祕悋於
<lb n="0821a26" ed="T"/>未聞。師子之音廣宣揚於渴仰。暫移狼迹之
<lb n="0821a27" ed="T"/>步。權啟滅定之門。俯就群心哀憐祈請。書云
<lb n="0821a28" ed="T"/>朝聞夕殞。法說一句染神必不累月經年。繁
<lb n="0821a29" ed="T"/>勞視聽庶曾聞一實者。決了衣珠。未發菩提
<pb n="0821b" xml:id="T46.1934.0821b" ed="T"/>
<lb n="0821b01" ed="T"/>心並知迴向。賢愚喜躍凡聖歡愉。豈不弘法
<lb n="0821b02" ed="T"/>棟梁含生舟檝。不任引領。謹遣十住寺臻法
<lb n="0821b03" ed="T"/>師歸依座下。普述眾心鵠望。泉涌之資側遲
<lb n="0821b04" ed="T"/>洪鍾之響輒以塵聞。咸懷喜躍。</p></cb:div>
<lb n="0821b05" ed="T"/><cb:div type="other"><cb:mulu level="1" type="其他">99 荊州道俗請講法華疏</cb:mulu><head>荊州道俗請講法華疏第九十九</head>
<lb n="0821b06" ed="T"/><p xml:id="pT46p0821b0601">導因寺東巖菩薩戒弟子陳子秀等稽首和
<lb n="0821b07" ed="T"/>南。竊以法門不二理絕言忘。應病隨機假名
<lb n="0821b08" ed="T"/>相說。雖復常居寂滅而廣示威儀。不起道場
<lb n="0821b09" ed="T"/>躬昇自在。義談廣狹迹現淺深。普是有識津
<lb n="0821b10" ed="T"/>梁含生舟檝。論其汲引莫不方便為先。語其
<lb n="0821b11" ed="T"/>提携無非譬喻為本。宅中童孺識三車而兢
<lb n="0821b12" ed="T"/>出。傭賃窮子知糞穢之可除。仰惟禪師居不
<lb n="0821b13" ed="T"/>惻之位。懷普洽之心。道貫三空智階百法。
<lb n="0821b14" ed="T"/>輒欲奉屈宣揚法華一部。展禽邵伯述小功
<lb n="0821b15" ed="T"/>微。尚復布政棠陰宣風柳下。況復親承三點
<lb n="0821b16" ed="T"/>高修六度。必願俯就傾誠留心。鑽仰漢皇白
<lb n="0821b17" ed="T"/>水由昌。大風桑井可嘉無容默已。庶令貴賤
<lb n="0821b18" ed="T"/>上下咸識一乘。大葉小枝等蒙慈潤。幸使高
<lb n="0821b19" ed="T"/>源鑿井速見洪泉。醉臥惛迷還知昔寶。輒述
<lb n="0821b20" ed="T"/>眾情罔知陳具。謹請。開皇十三載八月十
<lb n="0821b21" ed="T"/>日。</p></cb:div>
<lb n="0821b22" ed="T"/><cb:div type="other"><cb:mulu level="1" type="其他">100 蔣山棲霞寺保恭請疏</cb:mulu><head>蔣山棲霞寺保恭請疏第一百</head>
<lb n="0821b23" ed="T"/><p xml:id="pT46p0821b2301">棲霞寺眾保恭等和南。竊以瞻慕明德灰管
<lb n="0821b24" ed="T"/>屢遷。展覲以來炎涼甫隔。伏餐至法用稟教
<lb n="0821b25" ed="T"/>門。定水澹而無涯。詞峯高而不極。至如止觀
<lb n="0821b26" ed="T"/>方等之義。龍樹馬鳴之文。莫不殫其理窟究
<lb n="0821b27" ed="T"/>其冲妙。恭雖不敏少遊講席。窺翫南北經論
<lb n="0821b28" ed="T"/>法師三十餘年。求其奧旨不悟。觀諸法海寄
<lb n="0821b29" ed="T"/>在餘生。所冀傾<g ref="#CB00657">䗍</g>猶欣飽腹。然道安之遇澄
<pb n="0821c" xml:id="T46.1934.0821c" ed="T"/>
<lb n="0821c01" ed="T"/>上人便稱北面。慧永之逢遠上首即創東林。
<lb n="0821c02" ed="T"/>是知得奉勝人須安勝地者也。恭雖疎薄竊
<lb n="0821c03" ed="T"/>欽往彥。但所居棲霞寺者。宋代明徵君宅僧
<lb n="0821c04" ed="T"/>紹之所建主也。鐫山現像疏巖敞殿。似若飛
<lb n="0821c05" ed="T"/>來無慚踊出。若其林泉爽麗房宇縈紆。桂嶺
<lb n="0821c06" ed="T"/>春芳雲窓晝歇。自昔高行是用遊憩。故寺眾
<lb n="0821c07" ed="T"/>齊誠請延威德。惟願傍觀曩哲爰降。彼居依
<lb n="0821c08" ed="T"/>經受用必垂。納處所有園田基業。具在別條。
<lb n="0821c09" ed="T"/>謹共開府士柳顧言。證成斯誓。庶金剛之
<lb n="0821c10" ed="T"/>域與鷲嶺而長存。法寶斯傳等雞山而不滅。
<lb n="0821c11" ed="T"/>謹疏。開皇十五年八月六日保恭等疏。</p></cb:div>
<lb n="0821c12" ed="T"/><cb:div type="other"><cb:mulu level="1" type="其他">101 祕書監柳顧言書</cb:mulu><head>祕書監柳顧言書第一百一</head>
<lb n="0821c13" ed="T"/><p xml:id="pT46p0821c1301">弟子柳正善具成就稽首和南。暄和不審尊
<lb n="0821c14" ed="T"/>體起居何如。伏願禪法喜悅。去歲經蒙一
<lb n="0821c15" ed="T"/>旨至今保持。奉齎十卷玄義。往仁壽宮服讀
<lb n="0821c16" ed="T"/>八遍。麁疑略盡細閡難除。新治六卷并入文
<lb n="0821c17" ed="T"/>八軸。為莊染未竟。少日鑽研。大王今遣使人
<lb n="0821c18" ed="T"/>蕭通國。參承書意自當仰簡。頻被顧問奉答
<lb n="0821c19" ed="T"/>必來。伏願夏竟便待舟檝。冀此殘生盡心聽
<lb n="0821c20" ed="T"/>受。懺悔往日懈惰昏沈。謹啟。</p></cb:div>
<lb n="0821c21" ed="T"/><cb:div type="other"><cb:mulu level="1" type="其他">102 吉藏法師書</cb:mulu><head>吉藏法師書第一百二<note place="inline">凡三書</note></head>
<lb n="0821c22" ed="T"/><p xml:id="pT46p0821c2201">吉藏啟景。上至奉旨伏慰下情。薄熱不審尊
<lb n="0821c23" ed="T"/>體何如。伏願信後寢膳勝常。誨授無乃上損。
<lb n="0821c24" ed="T"/>吉藏粗蒙隨眾拜覲。未即伏增戀結願珍重。
<lb n="0821c25" ed="T"/>今遣智照還啟。不宣謹啟。</p>
<lb n="0821c26" ed="T"/><p xml:id="pT46p0821c2601">吉藏啟景。上至奉師慈旨不勝踊躍。久願伏
<lb n="0821c27" ed="T"/>膺甘露頂戴法橋。吉藏自顧慵訥不堪指授。
<lb n="0821c28" ed="T"/>但佛日將沈群生眼滅。若非大師弘忍何以
<lb n="0821c29" ed="T"/>剋興。伏願廣布慈雲啟發蒙滯。吉藏謹當竭
<pb n="0822a" xml:id="T46.1934.0822a" ed="T"/>
<lb n="0822a01" ed="T"/>愚奉稟誨誘。窮此形命遠至來劫。伏願大師
<lb n="0822a02" ed="T"/>密垂加授。夏亦竟即馳覲。今行遣智照諮問。
<lb n="0822a03" ed="T"/>謹啟。</p>
<lb n="0822a04" ed="T"/><p xml:id="pT46p0822a0401">吉藏啟景。上未至數日之間便爾感夢。又景
<lb n="0822a05" ed="T"/>上至已後仍復得夢。一二智照口述。景上尋
<lb n="0822a06" ed="T"/>歸。亦因委諮謹啟。</p></cb:div>
<lb n="0822a07" ed="T"/><cb:div type="other"><cb:mulu level="1" type="其他">103 吉藏法師請講法華經疏</cb:mulu><head>吉藏法師請講法華經疏第一百三</head>
<lb n="0822a08" ed="T"/><p xml:id="pT46p0822a0801">吳州。會稽縣嘉祥寺吉藏稽首和南。伏聞山
<lb n="0822a09" ed="T"/>號崔嵬。道安登而說法。峯名匡岫慧遠棲以
<lb n="0822a10" ed="T"/>安禪。未若茲嶺宏麗接漢連霞。<g ref="#CB01481">𤀹</g><g ref="#CB05145">󱐙</g>飛流衝
<lb n="0822a11" ed="T"/>天灌日。赤城丹水仙宅隩區。佛隴香罏聖果
<lb n="0822a12" ed="T"/>福地。復經擅美孫賦稱奇。智者棲憑二十餘
<lb n="0822a13" ed="T"/>載。禪慧門徒化流遐邇。昔同壽英彥纔解通
<lb n="0822a14" ed="T"/>經法。淨俊神正傳禪業。若非道參窮學德侔
<lb n="0822a15" ed="T"/>補處。豈能經論洞明定慧兼照。至如周旦歿。
<lb n="0822a16" ed="T"/>後孔丘命世。馬鳴化終龍樹繼後。如內外不
<lb n="0822a17" ed="T"/>墜信在人弘。光顯大乘開發祕教。千年之與
<lb n="0822a18" ed="T"/>五百實復在於今日。南嶽叡聖天台明哲。昔
<lb n="0822a19" ed="T"/>三業住持。今二尊紹係。豈止灑甘露於震旦。
<lb n="0822a20" ed="T"/>亦當振法鼓於天竺。生知妙悟。魏晉以來典
<lb n="0822a21" ed="T"/>籍風謠。實無連類。釋迦教主童英發疑。盧舍
<lb n="0822a22" ed="T"/>法王善財訪道。敢緣前迹諦想崇誠。謹共禪
<lb n="0822a23" ed="T"/>眾一百餘僧。奉請智者大師演暢法華一部。
<lb n="0822a24" ed="T"/>此典眾聖之喉襟。諸經之關鍵。伏願開佛知
<lb n="0822a25" ed="T"/>見耀此重昏。示真實道朗茲玄夜。庶以三千
<lb n="0822a26" ed="T"/>國土來稟未聞。百劫後生奉遵大義。築場戒
<lb n="0822a27" ed="T"/>節析木將臨。搖落山莊玄黃均野。桂巖玉蘂
<lb n="0822a28" ed="T"/>菊岸華榮。彌切聲聞之心。頗傷緣覺之抱。
<lb n="0822a29" ed="T"/>吉藏仰謝前達。俯愧詢求。兢懼唯深。但增戰
<pb n="0822b" xml:id="T46.1934.0822b" ed="T"/>
<lb n="0822b01" ed="T"/>悚。謹請。開皇十七年八月二十一日。</p></cb:div>
<lb n="0822b02" ed="T"/><cb:div type="other"><cb:mulu level="1" type="其他">104 智者遺書與臨海鎮將解拔國述放生池</cb:mulu><head>智者遺書與臨海鎮將解拔國述放生池
<lb n="0822b03" ed="T"/>第一百四</head>
<lb n="0822b04" ed="T"/><p xml:id="pT46p0822b0401">貧道少懷靜志願屏囂塵。微悟苦空得從閑
<lb n="0822b05" ed="T"/>曠。是以去西<anchor xml:id="beg_b" type="cb-app"/>陝<anchor xml:id="end_b"/>之舊里。將領門徒遊憩天台。
<lb n="0822b06" ed="T"/>十有二載。但此山溪接江源連亘海際漁捕
<lb n="0822b07" ed="T"/>滬業交橫塞水。殺戮既多煮炙無算。夭傷物
<lb n="0822b08" ed="T"/>命有足悲者。亦是公私去來頻遭沒溺。以
<lb n="0822b09" ed="T"/>此死亡不可稱數。貧道不惟虛薄。願言拯濟。
<lb n="0822b10" ed="T"/>仍率勵山僧貨衣資什物。就土民孔玄達等
<lb n="0822b11" ed="T"/>買茲滬業。永作放生之池。變此魚梁翻成法
<lb n="0822b12" ed="T"/>流之水。故臨海內史計尚兒敬法心重。仍請
<lb n="0822b13" ed="T"/>講說金光明經。至流水品。檀越羊公賀等聞
<lb n="0822b14" ed="T"/>斯妙句。咸捨滬業。凡五十五所。遂使水陸沾
<lb n="0822b15" ed="T"/>濡人蟲荷澤。蓋聞雨華滿室。答長者之恩。明
<lb n="0822b16" ed="T"/>珠照夜。報隋侯之德。斯固植妙行於前修。
<lb n="0822b17" ed="T"/>播芳風於末代。福不唐捐善無虛失。仍以此
<lb n="0822b18" ed="T"/>事表白前陳。勅云此江若無烏賊珍味。宜依
<lb n="0822b19" ed="T"/>所請永為福池。國子祭酒徐孝克。宿植德本
<lb n="0822b20" ed="T"/>才地兼美。聞斯積善請樹高碑。冀此洪基與
<lb n="0822b21" ed="T"/>嶽同固。願茲勝業將日月俱全。昔陳氏江東
<lb n="0822b22" ed="T"/>地不過數千里。猶若此慕善忘懷。仰惟皇帝
<lb n="0822b23" ed="T"/>陛下。秉金輪而御八表。握寶鏡以臨四民。風
<lb n="0822b24" ed="T"/>雨順時馬牛內向。信以道高堯舜德邁軒羲。
<lb n="0822b25" ed="T"/>加復躬行十善等赤子於群分。自運四弘總
<lb n="0822b26" ed="T"/>下生而普濟。且不麑不卵著自外書。救蟻救
<lb n="0822b27" ed="T"/>魚聞之內典。豈有富天下而悋惜一江源。恩
<lb n="0822b28" ed="T"/>洽宇內而獨隔數百里。改蓮華之池。興燒煮
<lb n="0822b29" ed="T"/>之業。使軍民恣其傷殺。水族嬰其酸楚。身首
<pb n="0822c" xml:id="T46.1934.0822c" ed="T"/>
<lb n="0822c01" ed="T"/>分離骨肉糜潰。以貧道意度皇帝之心。豈其
<lb n="0822c02" ed="T"/>然乎。豈其然乎。但晉王殿下道貫今古。允文
<lb n="0822c03" ed="T"/>允武。二南未足比其功。多材多藝。兩獻無以
<lb n="0822c04" ed="T"/>齊其德。茂績振於山西。英聲馳於江左。管淮
<lb n="0822c05" ed="T"/>海之地化吳會之民。不以貧道不肖。曲垂禮
<lb n="0822c06" ed="T"/>接躬膺世範。謬荷人師具述事源。爰降符命
<lb n="0822c07" ed="T"/>在所恭承。莫敢違越。假令別有嚴使。的奉勅
<lb n="0822c08" ed="T"/>符毀所樹之碑。復民滬業者。貧道即振錫披
<lb n="0822c09" ed="T"/>衣擔簦躡履。遠遊京輦詣闕上書。殞首碎
<lb n="0822c10" ed="T"/>身以全物命。況今上旨。總使江南收捕海族。
<lb n="0822c11" ed="T"/>而江溪山水不出海魚。披省符文事不相涉。
<lb n="0822c12" ed="T"/>特由在斯苟欲是非。毀壞放生興殘害業。當
<lb n="0822c13" ed="T"/>今太平之世路不拾遺。若恣軍民收羅採捕。
<lb n="0822c14" ed="T"/>則是奪人現財公行劫盜。若以至尊欲令軍
<lb n="0822c15" ed="T"/>民豐沃。不許放生者。昔貧道西遊。路經岳州
<lb n="0822c16" ed="T"/>刺史王宣武。仍結香火稟受大乘。而彼地民
<lb n="0822c17" ed="T"/>不事農桑。專行殺捕之業。學士曇揵請講。
<lb n="0822c18" ed="T"/>遂即停留。一州五縣咸捨其業。凡一千餘所。
<lb n="0822c19" ed="T"/>以事表臺降勅開許。自是岳州頻降祥瑞。
<lb n="0822c20" ed="T"/>使君宣武旌賞倍常。至尊神智高明有感皆
<lb n="0822c21" ed="T"/>應。豈容為軍民口味奪人善業。縣尉此啟恐
<lb n="0822c22" ed="T"/>成僻見。且江溪狹小。不及岳州一基之地。
<lb n="0822c23" ed="T"/>又止有雜魚本無海族。至尊以晉王殿下有
<lb n="0822c24" ed="T"/>文武奇才。故遍加委任江南諸州。事無大小
<lb n="0822c25" ed="T"/>皆由決判。今若不得注言。王教不聽者則
<lb n="0822c26" ed="T"/>是。是非由於縣裁斷。不關晉王。如此之言
<lb n="0822c27" ed="T"/>豈可聞於王耳。且大王親有符旨。開許放生
<lb n="0822c28" ed="T"/>何容在所私行壅遏。貧道辭還幽谷。有二因
<lb n="0822c29" ed="T"/>緣。一為大王功德治葺舊寺。二為案行江溪
<pb n="0823a" xml:id="T46.1934.0823a" ed="T"/>
<lb n="0823a01" ed="T"/>修營福會。共諸檀越遠建菩提。爰被存亡莊
<lb n="0823a02" ed="T"/>嚴永願。一人有慶保盤石之基。使十千之魚
<lb n="0823a03" ed="T"/>恣相忘之樂。貧道至止已久頻荷。優任供給
<lb n="0823a04" ed="T"/>資須人功。影響每思往彼未展來遊。逖聽所
<lb n="0823a05" ed="T"/>聞頗傳惠化。境有三異之德。民謠五袴之歌。
<lb n="0823a06" ed="T"/>餐味高風誠深隨喜。但君臨稍畢旋返非賒。
<lb n="0823a07" ed="T"/>唯希善始令終以全嘉譽。攀轅臥轍無愧昔
<lb n="0823a08" ed="T"/>賢。貧道反覆九思徘徊三省。北方人士壽長
<lb n="0823a09" ed="T"/>有福。豈非慈心少害感此妙齡。東海民庶多
<lb n="0823a10" ed="T"/>夭殤。漁獵所以短命。貧窶乃是世間現見。
<lb n="0823a11" ed="T"/>可為鑒誡者也。今若斷三歸之命。養五陰之
<lb n="0823a12" ed="T"/>身。斯則廢淨土之華業。起無邊之重過。事既
<lb n="0823a13" ed="T"/>反常恐非養生之術。餘州鎮防。不邊江海既
<lb n="0823a14" ed="T"/>處高原。採捕無地未聞亡身。他境帶病還鄉
<lb n="0823a15" ed="T"/>豈復。必須水族以資身命。直令採捕尚乃非
<lb n="0823a16" ed="T"/>宜。況有毀他放生以給。軍士明府在鎮清嚴。
<lb n="0823a17" ed="T"/>遠近稱歎一錢不納。一犢方留噲參養鵠。卒
<lb n="0823a18" ed="T"/>獲寶珠孔愉放龜終佩金印。檀越若不逆晉
<lb n="0823a19" ed="T"/>王符旨。不乖貧道之言。則是再灑法流奉宣
<lb n="0823a20" ed="T"/>帝道。有德必酬無善不報。玉珮雕弓不求自
<lb n="0823a21" ed="T"/>至。金印紫綬應念便來。今遣弟子普明。齎舊
<lb n="0823a22" ed="T"/>事往簡。但明府總此邦之務。執一鎮之兵機。
<lb n="0823a23" ed="T"/>有教必行。如風靡草願以貧道此書。宣示百
<lb n="0823a24" ed="T"/>姓。訓誨軍民。使遵九言之教無為始禍。改十
<lb n="0823a25" ed="T"/>惡之心永符元吉。事爭信人口。具不復委陳。
<lb n="0823a26" ed="T"/>沙門智顗白。</p></cb:div>
<lb n="0823a27" ed="T"/><cb:juan n="004" fun="close"><cb:jhead>國清百錄卷第四</cb:jhead></cb:juan>
<lb n="0823a28" ed="T"/><cb:div type="other"><cb:mulu level="1" type="其他">智者大禪師年譜事跡</cb:mulu><head>智者大禪師年譜事跡</head>
<lb n="0823a29" ed="T"/><p xml:id="pT46p0823a2901">梁武帝大同四年戊午禪師一歲父姓陳。開
<pb n="0823b" xml:id="T46.1934.0823b" ed="T"/>
<lb n="0823b01" ed="T"/>國侯荊州華容人。母徐氏。夢香雲并吞白鼠
<lb n="0823b02" ed="T"/>而孕。生時神光滿室。目有重瞳。至七歲喜往
<lb n="0823b03" ed="T"/>伽藍。僧口授普門品一遍。其餘文句未聞者
<lb n="0823b04" ed="T"/>自能通達。父母不許數往。梁元帝承聖元年。
<lb n="0823b05" ed="T"/>十五歲欲出家。二親不聽。乃刻檀像禮誦一
<lb n="0823b06" ed="T"/>日正拜佛時。恍夢山臨大海。僧居上招手。
<lb n="0823b07" ed="T"/>梁敬帝紹泰元年。十八歲二親服訖。堅辭兄
<lb n="0823b08" ed="T"/>出家。乃依湘州果願寺僧法緒為師。名智顗
<lb n="0823b09" ed="T"/>字德安。陳高祖永定元年。二十歲受具足戒。
<lb n="0823b10" ed="T"/>依慧曠律師精通律藏。而未受具前。曾北面
<lb n="0823b11" ed="T"/>依學方等。陳文帝天禧元年。二十三歲光州
<lb n="0823b12" ed="T"/>大蘇山依思禪師。師認靈山同會。示普賢道
<lb n="0823b13" ed="T"/>場。二七日誦法華經。寂然大悟。陳廢帝光大
<lb n="0823b14" ed="T"/>元年。三十歲辭師出金陵。居瓦官寺八年。講
<lb n="0823b15" ed="T"/>大論說次第禪門。并法華玄義。陳宣帝太建
<lb n="0823b16" ed="T"/>七年。三十八歲入天台。宣帝勅留不住。初止
<lb n="0823b17" ed="T"/>石橋遷佛隴。次年華頂降魔。太建九年。四十
<lb n="0823b18" ed="T"/>歲。宣帝勅賜修禪寺。太建十三年。四十四歲。
<lb n="0823b19" ed="T"/>講金光明經。漁人捨<g ref="#CB05443">󱕃</g>梁立放生池。次年永
<lb n="0823b20" ed="T"/>陽王請講。陳少帝至德二年。四十八歲奉詔
<lb n="0823b21" ed="T"/>出。金陵太極殿開大論。講仁王經。次年太子
<lb n="0823b22" ed="T"/>受戒。至貞明元年。五十歲於金陵光宅寺。講
<lb n="0823b23" ed="T"/>法華經。章安其時方年二十七歲。始聽經文。
<lb n="0823b24" ed="T"/>隋開皇九年。五十二歲。陳亡之荊感夢止匡
<lb n="0823b25" ed="T"/>山。次年隋帝勅問。五十四歲。晉王請至揚。
<lb n="0823b26" ed="T"/>十一月為晉王受戒方號智者。五十五歲。得
<lb n="0823b27" ed="T"/>往荊湘。再經匡山度夏畢。先至潭。五十六歲
<lb n="0823b28" ed="T"/>至荊答地恩。造玉泉寺。章安奉蒙玄義。五十
<lb n="0823b29" ed="T"/>七歲。於玉泉寺講摩訶止觀。五十八歲自荊
<pb n="0823c" xml:id="T46.1934.0823c" ed="T"/>
<lb n="0823c01" ed="T"/>下金陵。受晉王請製淨名疏。五十九歲春再
<lb n="0823c02" ed="T"/>還天台。次年冬晉王遣書虔召。六十歲赴召
<lb n="0823c03" ed="T"/>至新昌石像前。端坐入滅。當開皇十七年十
<lb n="0823c04" ed="T"/>一月二十四日未時也。自入滅至宋淳熙十
<lb n="0823c05" ed="T"/>二年乙巳。得五百九十二歲矣。</p></cb:div>
<lb n="0823c06" ed="T"/>
<lb n="0823c07" ed="T"/>
<lb n="0823c08" ed="T"/><cb:div type="xu"><cb:mulu level="1" type="序">題百錄後序</cb:mulu><head>題百錄後序</head>
<lb n="0823c09" ed="T"/>
<lb n="0823c10" ed="T"/><p xml:id="pT46p0823c1001">智者道傳三觀。存乎一家之書。而德化兩朝。
<lb n="0823c11" ed="T"/>章安紀諸百錄。觀其始立制法以肅內眾。中
<lb n="0823c12" ed="T"/>形書疏以動王臣。後論放生以安昆蟲之類。
<lb n="0823c13" ed="T"/>昭昭乎廣大之化。粲如日星。所謂光宅天下
<lb n="0823c14" ed="T"/>者也。章安序云。貽示後昆。知盛德之在茲
<lb n="0823c15" ed="T"/>固可信矣。鏤板雖已印行。而未經校勘。因將
<lb n="0823c16" ed="T"/>古本對證。且訛誤非一。遂改證前後凡十餘
<lb n="0823c17" ed="T"/>處。庶披覽之際無壅厥意。見此題者可別訛
<lb n="0823c18" ed="T"/>正。蘇州北禪無量壽院傳天台祖教沙門淨
<lb n="0823c19" ed="T"/>梵題。</p>
<lb n="0823c20" ed="T"/><p xml:id="pT46p0823c2001">吾祖智者大禪師。實靈山再來之人也。道傳
<lb n="0823c21" ed="T"/>三觀悟自一心。恢張龍猛正宗。幽贊法華祕
<lb n="0823c22" ed="T"/>典。判釋以五時八教。歸趣以三觀十乘。縱辯
<lb n="0823c23" ed="T"/>宣揚不立文字。章安結集留逗後緣。其如解
<lb n="0823c24" ed="T"/>行證入之人。不知其幾千萬眾。諸部板刻布
<lb n="0823c25" ed="T"/>在諸方。唯國清百錄。昨因魔火燔毀直至于
<lb n="0823c26" ed="T"/>今。彌歷年深。所未諧圓就。今令行者曇岑遍
<lb n="0823c27" ed="T"/>求道俗。不憚苦辛誠心不虛遂圓部帙。庶得
<lb n="0823c28" ed="T"/>以廣見聞。傳諸永遠。則可以知吾祖道大名
<lb n="0823c29" ed="T"/>重。皇臣化迹始終宛如。目擊遂盡禮至恭敬
<pb n="0824a" xml:id="T46.1934.0824a" ed="T"/>
<lb n="0824a01" ed="T"/>覽始末云爾。時聖宋淳熙十二年歲次乙巳
<lb n="0824a02" ed="T"/>結制日。白蓮住山戒應謹題。</p></cb:div>
</body>
<back>
<cb:div type="apparatus">
<head>校勘記</head>
<p>
<app from="#beg0816001" to="#end0816001"><lem wit="#wit1">誡</lem><rdg resp="#resp1" wit="#wit2">誠</rdg></app>
<app from="#beg0817001" to="#end0817001"><lem wit="#wit1">淨</lem><rdg resp="#resp1" wit="#wit2">浮</rdg></app>
<choice cb:resp="#resp3" cb:from="#beg_9" cb:to="#end_9"><corr>籀</corr><sic>籕</sic></choice>
<choice cb:resp="#resp3" cb:from="#beg_a" cb:to="#end_a"><corr>蘚<note type="cf1">TW46n1934_p0818c05</note></corr><sic>蘇</sic></choice>
<app from="#beg0820001" to="#end0820001"><lem wit="#wit1">妙</lem><rdg resp="#resp1" wit="#wit2">以</rdg></app>
<choice cb:from="#beg_b" cb:to="#end_b"><corr>陝</corr><sic>陜</sic></choice>
</p>
</cb:div>
<cb:div type="cbeta-notes">
<head>CBETA 校勘記</head>
<p>
</p>
</cb:div>
<cb:div type="taisho-notes">
<head>大正 校勘記</head>
<p>
<note n="0816001" resp="#resp1" place="foot text" type="orig" target="#nkr_note_orig_0816001">誡＝誠【甲】</note>
<note n="0817001" resp="#resp1" place="foot text" type="orig" target="#nkr_note_orig_0817001">淨＝浮【甲】</note>
<note n="0820001" resp="#resp1" place="foot text" type="orig" target="#nkr_note_orig_0820001">妙＝以【甲】</note>
</p>
</cb:div>
</back></text></TEI>