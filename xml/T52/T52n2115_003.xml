<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T52n2115">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 2115 鐔津文集</title>
			<author>宋 契嵩撰</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.24 $<date>$Date: 2012/06/04 09:23:52 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
		<respStmt xml:id="resp2"><resp>corrections</resp><name>CBETA.march</name></respStmt>
		<respStmt xml:id="resp3"><resp>corrections</resp><name>Taisho</name></respStmt>
		<respStmt xml:id="resp4"><resp>corrections</resp><name>CBETA</name></respStmt>
	</editionStmt>
	<extent>19卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/04 09:23:52 $</date>
	</publicationStmt>
	<sourceDesc>
		<bibl>Taisho Tripitaka Vol. 52, No. 2115 </bibl>
	<listWit>
		<witness xml:id="wit1">【CBETA】</witness>
		<witness xml:id="wit2">【大】</witness>
	</listWit>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，北美某大德提供</p>
	</projectDesc>
<charDecl>
<char xml:id="CB00421">
	<charName>CBETA CHARACTER CB00421</charName>
	<charProp>
		<localName>composition</localName>
		<value>[邱-丘+血]</value>
	</charProp>
	<charProp>
		<localName>normalized form</localName>
		<value>卹</value>
	</charProp>
	<mapping type="unicode">U+460F</mapping>
	<mapping cb:dec="983461" type="PUA">U+F01A5</mapping>
</char>
<char xml:id="CB02884">
	<charName>CBETA CHARACTER CB02884</charName>
	<charProp>
		<localName>composition</localName>
		<value>[梳-木+目]</value>
	</charProp>
	<mapping type="unicode">U+251A8</mapping>
	<mapping cb:dec="985924" type="PUA">U+F0B44</mapping>
</char>
</charDecl>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-12-14T11:45:56">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="其他">1 輔教編(一-三)</cb:mulu><cb:mulu level="2" type="其他">中</cb:mulu><cb:mulu level="3" type="其他">廣原教</cb:mulu><cb:div type="other">
<lb n="0660a18" ed="T"/>
<milestone n="3" unit="juan"/>
<lb n="0660a19" ed="T"/>
<lb n="0660a20" ed="T"/><cb:juan n="003" fun="open"><cb:mulu n="3" type="卷"></cb:mulu><cb:jhead>鐔津文集卷第三</cb:jhead></cb:juan>
<lb n="0660a21" ed="T"/>
<lb n="0660a22" ed="T"/><byline cb:type="Author">藤州鐔津東山沙門契嵩撰</byline>
<lb n="0660a23" ed="T"/><cb:div type="other"><cb:mulu level="2" type="其他">下</cb:mulu><head>輔教編下</head>
<lb n="0660a24" ed="T"/><cb:div type="other"><cb:mulu level="3" type="其他">孝論</cb:mulu><head>孝論</head>
<lb n="0660a25" ed="T"/><p xml:id="pT52p0660a2501">敘曰。夫孝諸教皆尊之。而佛教殊尊也。雖然
<lb n="0660a26" ed="T"/>其說不甚著明於天下。蓋亦吾徒不能張之。
<lb n="0660a27" ed="T"/>而吾嘗慨然甚愧。念七齡之時。吾先子方啟
<lb n="0660a28" ed="T"/>手足。即命之出家。稍長諸兄以孺子可教將
<lb n="0660a29" ed="T"/>奪其志。獨吾母曰。此父命。不可易也。逮攝衣
<pb n="0660b" xml:id="T52.2115.0660b" ed="T"/>
<lb n="0660b01" ed="T"/>將訪道于四方。族人留之。亦吾母曰。汝已從
<lb n="0660b02" ed="T"/>佛。務其道宜也。豈以愛滯汝。汝其行矣。嗚呼
<lb n="0660b03" ed="T"/>生我父母也。育我父母也。吾母又成我之道
<lb n="0660b04" ed="T"/>也。昊天罔極。何以報其大德。自去故鄉凡二
<lb n="0660b05" ed="T"/>十七載。未始不欲南還墳隴修法為父母之
<lb n="0660b06" ed="T"/>冥贊。猶不果然。辛卯其年。自以弘法嬰難。而
<lb n="0660b07" ed="T"/>明年鄉邑亦嬰於大盜。吾父母之墳廬。得不
<lb n="0660b08" ed="T"/>為其剽暴。望之漣然泣下。又明年會事益有
<lb n="0660b09" ed="T"/>所感。遂著孝論一十二章示其心也。其發明
<lb n="0660b10" ed="T"/>吾聖人大孝之奧理密意。會夫儒者之說。殆
<lb n="0660b11" ed="T"/>亦盡矣。吾徒之後學。亦可以視之也。</p>
<lb n="0660b12" ed="T"/><cb:div type="other"><cb:mulu level="4" type="其他">1 明孝章</cb:mulu><head>明孝章第一</head>
<lb n="0660b13" ed="T"/><p xml:id="pT52p0660b1301">二三子祝髮方事於吾道。逮其父母命之。以
<lb n="0660b14" ed="T"/>佛子辭而不往。吾嘗語之曰。佛子情可正。而
<lb n="0660b15" ed="T"/>親不可遺也。子亦聞吾先聖人其始振也。為
<lb n="0660b16" ed="T"/>大戒即曰。孝名為戒。蓋以孝而為戒之端也。
<lb n="0660b17" ed="T"/>子與戒而欲亡孝。非戒也。夫孝也者大戒之
<lb n="0660b18" ed="T"/>所先也。戒也者眾善之所以生也。為善微戒
<lb n="0660b19" ed="T"/>善何生邪。為戒微孝戒何自邪。故經曰。使我
<lb n="0660b20" ed="T"/>疾成於無上正真之道者由孝德也。</p></cb:div>
<lb n="0660b21" ed="T"/><cb:div type="other"><cb:mulu level="4" type="其他">2 孝本章</cb:mulu><head>孝本章第二</head>
<lb n="0660b22" ed="T"/><p xml:id="pT52p0660b2201">天下之有為者莫盛於生也。吾資父母以生。
<lb n="0660b23" ed="T"/>故先於父母也。天下之明德者莫善於教也。
<lb n="0660b24" ed="T"/>吾資師以教。故先於師也。天下之妙事者莫
<lb n="0660b25" ed="T"/>妙於道也。吾資道以用。故先於道也。夫道也
<lb n="0660b26" ed="T"/>者神用之本也。師也者教誥之本也。父母也
<lb n="0660b27" ed="T"/>者形生之本也。是三本者天下之大本也。白
<lb n="0660b28" ed="T"/>刃可冐也。飲食可無也。此不可忘也。吾之前
<lb n="0660b29" ed="T"/>聖也後聖也。其成道樹教。未始不先此三本
<pb n="0660c" xml:id="T52.2115.0660c" ed="T"/>
<lb n="0660c01" ed="T"/>者也。大戒曰。孝順父母師僧。孝順至道之法。
<lb n="0660c02" ed="T"/>不其然哉。不其然哉。</p></cb:div>
<lb n="0660c03" ed="T"/><cb:div type="other"><cb:mulu level="4" type="其他">3 原孝章</cb:mulu><head>原孝章第三</head>
<lb n="0660c04" ed="T"/><p xml:id="pT52p0660c0401">孝有可見也。有不可見也。不可見者孝之理
<lb n="0660c05" ed="T"/>也。可見者孝之行也。理也者孝之所以出也。
<lb n="0660c06" ed="T"/>行也者孝之所以形容也。修其形容而其中
<lb n="0660c07" ed="T"/>不修。則事父母不篤惠人不誠。修其中而形
<lb n="0660c08" ed="T"/>容亦修。豈惟事父母而惠人。是亦振天地而
<lb n="0660c09" ed="T"/>感鬼神也。天地與孝同理也。鬼神與孝同靈
<lb n="0660c10" ed="T"/>也。故天地之神不可以不孝求不可以詐孝
<lb n="0660c11" ed="T"/>欺。佛曰。孝順至道之法。儒曰。夫孝置之而塞
<lb n="0660c12" ed="T"/>乎天地。溥之而橫乎四海。施之後世而無朝
<lb n="0660c13" ed="T"/>夕。故曰。夫孝天之經也。地之義也。民之行
<lb n="0660c14" ed="T"/>也。至哉大矣孝之為道也夫。是故吾之聖人
<lb n="0660c15" ed="T"/>欲人為善也。必先誠其性而然後發諸其行
<lb n="0660c16" ed="T"/>也。孝行者養親之謂也。行不以誠則其養有
<lb n="0660c17" ed="T"/>時而匱也。夫以誠而孝之。其事親也全。其惠
<lb n="0660c18" ed="T"/>人<g ref="#CB00421">䘏</g>物也均。孝也者効也。誠也者成也。成者
<lb n="0660c19" ed="T"/>成其道也。効者効其孝也。為孝而無効。非孝
<lb n="0660c20" ed="T"/>也。為誠而無成。非誠也。是故聖人之孝。以誠
<lb n="0660c21" ed="T"/>為貴也。儒不曰乎。君子誠之為貴。</p></cb:div>
<lb n="0660c22" ed="T"/><cb:div type="other"><cb:mulu level="4" type="其他">4 評孝章</cb:mulu><head>評孝章第四</head>
<lb n="0660c23" ed="T"/><p xml:id="pT52p0660c2301">聖人以精神乘變化而交為人畜。更古今混
<lb n="0660c24" ed="T"/>然茫乎。而世俗未始自覺。故其視今牛羊。唯
<lb n="0660c25" ed="T"/>恐其是昔之父母精神之所來也。故戒於殺
<lb n="0660c26" ed="T"/>不使暴一微物。篤於懷親也。諭今父母則必
<lb n="0660c27" ed="T"/>於其道。唯恐其更生而陷神乎異類也。故其
<lb n="0660c28" ed="T"/>追父母於既往則逮乎七世。為父母慮其未
<lb n="0660c29" ed="T"/>然則逮乎更生。雖譎然骸世而在道然也。天
<pb n="0661a" xml:id="T52.2115.0661a" ed="T"/>
<lb n="0661a01" ed="T"/>下苟以其不殺勸。則好生惡殺之訓。猶可以
<lb n="0661a02" ed="T"/>移風易俗也。天下苟以其陷神為父母慮。猶
<lb n="0661a03" ed="T"/>可以廣乎。孝子慎終追遠之心也。況其於
<lb n="0661a04" ed="T"/>變化而得其實者也。校夫世之謂孝者。局一
<lb n="0661a05" ed="T"/>世而闇玄覽。求於人而不求於神。是不為遠
<lb n="0661a06" ed="T"/>而孰為遠乎。是不為大而孰為大乎。經曰。應
<lb n="0661a07" ed="T"/>生孝順心愛護一切眾生。斯之謂也。</p></cb:div>
<lb n="0661a08" ed="T"/><cb:div type="other"><cb:mulu level="4" type="其他">5 必孝章</cb:mulu><head>必孝章第五</head>
<lb n="0661a09" ed="T"/><p xml:id="pT52p0661a0901">聖人之道以善為用。聖人之善以孝為端。為
<lb n="0661a10" ed="T"/>善而不先其端。無善也。為道而不在其用。無
<lb n="0661a11" ed="T"/>道也。用所以驗道也。端所以行善也。行善而
<lb n="0661a12" ed="T"/>其善未行乎父母。能溥善乎。驗道而不見其
<lb n="0661a13" ed="T"/>道之溥善。能為道乎。是故聖人之為道也無
<lb n="0661a14" ed="T"/>所不善。聖人之為善也。未始遺親。親也者形
<lb n="0661a15" ed="T"/>生之大本也。人道之大恩也。唯大聖人為能
<lb n="0661a16" ed="T"/>重其大本也。報其大恩也。今夫天下之為道
<lb n="0661a17" ed="T"/>者孰與於聖人。夫聖人之道大臻。巍巍乎獨
<lb n="0661a18" ed="T"/>尊於人天。不可得而生也。不可得而死也。及
<lb n="0661a19" ed="T"/>其應物示同乎天人。尚必順乎人道。而不
<lb n="0661a20" ed="T"/>敢忘其母之既死。不敢拒其父之見命故方
<lb n="0661a21" ed="T"/>其成道之初。而登天先以其道諭其母氏。三
<lb n="0661a22" ed="T"/>月復歸乎世。應命還其故國。示父於道而其
<lb n="0661a23" ed="T"/>國皆化。逮其喪父也。而聖人躬與諸釋負其
<lb n="0661a24" ed="T"/>棺以趨葬。聖人可謂與人道而大順也。今夫
<lb n="0661a25" ed="T"/>方為其徒。於聖人則晚路末學耳。乃欲不務
<lb n="0661a26" ed="T"/>為。孝謂我出家專道。則吾豈敢也。是豈見出
<lb n="0661a27" ed="T"/>家之心乎。夫出家者將以道而溥善也。溥善
<lb n="0661a28" ed="T"/>而不善其父母。豈曰道邪。不唯不見其心。抑
<lb n="0661a29" ed="T"/>亦孤於聖人之法也。經謂父母與一生補處
<pb n="0661b" xml:id="T52.2115.0661b" ed="T"/>
<lb n="0661b01" ed="T"/>菩薩等。故當承事供養。故律教其弟子得減
<lb n="0661b02" ed="T"/>衣鉢之資而養其父母。父母之正信者可恣
<lb n="0661b03" ed="T"/>與之。其無信者可稍與之。有所訓也矣。</p></cb:div>
<lb n="0661b04" ed="T"/><cb:div type="other"><cb:mulu level="4" type="其他">6 廣孝章</cb:mulu><head>廣孝章第六</head>
<lb n="0661b05" ed="T"/><p xml:id="pT52p0661b0501">天下以儒為孝。而不以佛為孝。曰既孝矣。又
<lb n="0661b06" ed="T"/>何以加焉。嘻是見儒而未見佛也。佛也極焉。
<lb n="0661b07" ed="T"/>以儒守之。以佛廣之。以儒人之。以佛神之。孝
<lb n="0661b08" ed="T"/>其至且大矣。水固趨下也。洫而決之。其所至
<lb n="0661b09" ed="T"/>不亦速乎。火固炎上也。噓而鼓之。其所舉不
<lb n="0661b10" ed="T"/>亦遠乎。元德秀。唐之賢人也。喪其母哀甚。不
<lb n="0661b11" ed="T"/>能自效。刺肌瀝血。繪佛之像。書佛之經。而史
<lb n="0661b12" ed="T"/>氏稱之。李觀唐之聞人也。居父之憂。刺血寫
<lb n="0661b13" ed="T"/>金剛般若。布諸其人。以資其父之冥。遽有奇
<lb n="0661b14" ed="T"/>香發其舍。郁然連日。及之其隣。夫善固有其
<lb n="0661b15" ed="T"/>大者也。固有其小者也。夫道固有其淺者也。
<lb n="0661b16" ed="T"/>固有其奧者也。奧道妙乎死生變化也。大
<lb n="0661b17" ed="T"/>善徹乎天地神明也。佛之善其大善者乎。佛
<lb n="0661b18" ed="T"/>之道其奧道者乎。君子必志其大者奧者焉。
<lb n="0661b19" ed="T"/>語不曰乎。多聞擇其善者而從之。</p></cb:div>
<lb n="0661b20" ed="T"/><cb:div type="other"><cb:mulu level="4" type="其他">7 戒孝章</cb:mulu><head>戒孝章第七</head>
<lb n="0661b21" ed="T"/><p xml:id="pT52p0661b2101">五戒始一曰不殺。次二曰不盜。次三曰不邪
<lb n="0661b22" ed="T"/>淫。次四曰不妄言。次五曰不飲酒。夫不殺仁
<lb n="0661b23" ed="T"/>也。不盜義也。不邪淫禮也。不飲酒智也。不妄
<lb n="0661b24" ed="T"/>言信也。是五者修則成其人顯其親。不亦孝
<lb n="0661b25" ed="T"/>乎。是五者有一不修則棄其身辱其親。不亦
<lb n="0661b26" ed="T"/>不孝乎。夫五戒有孝之蘊。而世俗不睹忽之。
<lb n="0661b27" ed="T"/>而未始諒也。故天下福不臻而孝不勸也。大
<lb n="0661b28" ed="T"/>戒曰。孝名為戒。蓋存乎此也。今夫天下欲福
<lb n="0661b29" ed="T"/>不若篤孝。篤孝不若修戒。戒也者大聖人之
<pb n="0661c" xml:id="T52.2115.0661c" ed="T"/>
<lb n="0661c01" ed="T"/>正勝法也。以清淨意守之。其福若取諸左右
<lb n="0661c02" ed="T"/>也。儒者其禮豈不曰。我戰則克。祭則受福。蓋
<lb n="0661c03" ed="T"/>得其道矣。其詩豈不曰。愷悌君子求福不回。
<lb n="0661c04" ed="T"/>是皆言以其正也。夫世之正者猶然。況其出
<lb n="0661c05" ed="T"/>世之正者乎。</p></cb:div>
<lb n="0661c06" ed="T"/><cb:div type="other"><cb:mulu level="4" type="其他">8 孝出章</cb:mulu><head>孝出章第八</head>
<lb n="0661c07" ed="T"/><p xml:id="pT52p0661c0701">孝出於善。而人皆有善心。不以佛道廣之。則
<lb n="0661c08" ed="T"/>為善不大而為孝小也。佛之為道也。視人之
<lb n="0661c09" ed="T"/>親猶己之親也。衛物之生猶己之生也。故其
<lb n="0661c10" ed="T"/>為善則昆蟲悉懷。為孝則鬼神皆勸。資其孝
<lb n="0661c11" ed="T"/>而處世。則與世和平而亡忿爭也。資其善而
<lb n="0661c12" ed="T"/>出世。則與世大慈而勸其世也。是故君子之
<lb n="0661c13" ed="T"/>務道不可不辨也。君子之務善不可無品也。
<lb n="0661c14" ed="T"/>中庸曰。苟不至德至道不凝焉。如此之謂也。</p></cb:div>
<lb n="0661c15" ed="T"/><cb:div type="other"><cb:mulu level="4" type="其他">9 德報章</cb:mulu><head>德報章第九</head>
<lb n="0661c16" ed="T"/><p xml:id="pT52p0661c1601">養不足以報父母。而聖人以德報之。德不足
<lb n="0661c17" ed="T"/>以達父母。而聖人以道達之。道也者非世之
<lb n="0661c18" ed="T"/>所謂道也。妙神明出死生。聖人之至道者也。
<lb n="0661c19" ed="T"/>德也者非世之所謂德也。備萬善被幽被明。
<lb n="0661c20" ed="T"/>聖人之至德者也。儒不曰乎。君子之所謂孝
<lb n="0661c21" ed="T"/>者先意承志諭父母於道。參直養者也。安能
<lb n="0661c22" ed="T"/>為孝乎。曰君子之所謂孝也。國人稱願然曰。
<lb n="0661c23" ed="T"/>幸哉有子如此。所謂孝也。已雖然。蓋意同而
<lb n="0661c24" ed="T"/>義異也。夫天下之報恩者。吾聖人可謂至報
<lb n="0661c25" ed="T"/>恩者也。天下之為孝者。吾聖人可謂純孝者
<lb n="0661c26" ed="T"/>也。經曰。不如以三尊之教度其一世二親。書
<lb n="0661c27" ed="T"/>曰。黍稷非馨明德惟馨。不其然哉。不其然哉。
<lb n="0661c28" ed="T"/>吾從聖人之後。而其德不修其道不明。吾徒
<lb n="0661c29" ed="T"/>負父母而媿於聖人也夫。</p></cb:div>
<pb n="0662a" xml:id="T52.2115.0662a" ed="T"/>
<lb n="0662a01" ed="T"/><cb:div type="other"><cb:mulu level="4" type="其他">10 孝略章</cb:mulu><head>孝略章第十</head>
<lb n="0662a02" ed="T"/><p xml:id="pT52p0662a0201">善天下道為大。顯其親德為優。告則不得其
<lb n="0662a03" ed="T"/>道德。不告則得道而成德。是故聖人輒遁于
<lb n="0662a04" ed="T"/>山林。逮其以道而返也。德被乎上下。而天
<lb n="0662a05" ed="T"/>下稱之曰有子若此。尊其父母曰。大聖人之
<lb n="0662a06" ed="T"/>父母也。聖人可謂略始而圖終善行權也。古
<lb n="0662a07" ed="T"/>之君子有所為而如此者。吳泰伯其人也。必
<lb n="0662a08" ed="T"/>大志可以張大義。必大潔可以持大正。聖人
<lb n="0662a09" ed="T"/>推勝德於人天。顯至正於九嚮。故聖人之法
<lb n="0662a10" ed="T"/>不顧乎世嗣。古之君子有所為而如此者。伯
<lb n="0662a11" ed="T"/>夷叔齊其人也。道固尊於人。故道雖在子而
<lb n="0662a12" ed="T"/>父母可以拜之。冠義近之矣禮曰。已冠而字
<lb n="0662a13" ed="T"/>之。成人之道也。見於母。母拜之。俗固本於
<lb n="0662a14" ed="T"/>真。其真已修。則雖僧可以與王侯抗禮也。而
<lb n="0662a15" ed="T"/>武事近之矣。禮曰。介者不拜。為其拜而蓌
<lb n="0662a16" ed="T"/>拜也。不拜重節也。母拜重禮也。禮節而先王
<lb n="0662a17" ed="T"/>猶重之。大道烏可不重乎。俗曰。聖人無父。固
<lb n="0662a18" ed="T"/>哉小人之好毀也。彼<g ref="#CB02884">𥆨</g>然而豈見聖人為孝
<lb n="0662a19" ed="T"/>之深渺也哉。</p></cb:div>
<lb n="0662a20" ed="T"/><cb:div type="other"><cb:mulu level="4" type="其他">11 孝行章</cb:mulu><head>孝行章第十一</head>
<lb n="0662a21" ed="T"/><p xml:id="pT52p0662a2101">道紀。事其母也。母游必以身荷之。或與之助。
<lb n="0662a22" ed="T"/>而道紀必曰。吾母非君母也。其形骸之累。乃
<lb n="0662a23" ed="T"/>吾事也。烏可以勞君邪。是可謂篤於親也。慧
<lb n="0662a24" ed="T"/>能。好鬻薪以養其母。將從師。患無以為母儲。
<lb n="0662a25" ed="T"/>殆欲為傭以取資。及還而其母已殂。慨不得
<lb n="0662a26" ed="T"/>以道見之。遂寺其家以善之。終亦歸死于是
<lb n="0662a27" ed="T"/>也。故曰葉落歸根。能公至人也。豈測其異
<lb n="0662a28" ed="T"/>德。猶示人而不忘其本也。道丕會其世之亂。
<lb n="0662a29" ed="T"/>乃負母逃於華陰山中。丐食以為養。父死於
<pb n="0662b" xml:id="T52.2115.0662b" ed="T"/>
<lb n="0662b01" ed="T"/>事。而丕往求其遺骸既至而亂骨不辨。道丕
<lb n="0662b02" ed="T"/>即祝之。遽有髑髏躍至其前。蓋其父之骸也。
<lb n="0662b03" ed="T"/>道丕可謂全孝也。智藏古僧之勁直者也。事
<lb n="0662b04" ed="T"/>師恭於事父。師沒則心喪三年也。常超事師
<lb n="0662b05" ed="T"/>中禮。及其沒也。奉之如存。故燕人美其孝悌
<lb n="0662b06" ed="T"/>焉。故律制佛子必減其衣盂之資以養父母
<lb n="0662b07" ed="T"/>也。然此諸公不遺其親。於聖人之。意得之矣。
<lb n="0662b08" ed="T"/>智藏常超謹於奉師。蓋亦合於其起教之大
<lb n="0662b09" ed="T"/>戒者也。可法也矣。</p></cb:div>
<lb n="0662b10" ed="T"/><cb:div type="other"><cb:mulu level="4" type="其他">12 終孝章</cb:mulu><head>終孝章第十二</head>
<lb n="0662b11" ed="T"/><p xml:id="pT52p0662b1101">父母之喪亦哀。縗絰則非其所宜。以僧服大
<lb n="0662b12" ed="T"/>布可也。凡處必與俗之子異位。過<anchor xml:id="beg_3" type="cb-app"/>斂<anchor xml:id="end_3"/>則以時
<lb n="0662b13" ed="T"/>往其家。送葬或扶或導。三年必心喪。靜居修
<lb n="0662b14" ed="T"/>我法。贊父母之冥。過喪期唯父母忌日孟秋
<lb n="0662b15" ed="T"/>之既望。必營齋講誦如蘭盆法是可謂孝之
<lb n="0662b16" ed="T"/>終也。昔者天竺之古皇先生。居父之喪則肅
<lb n="0662b17" ed="T"/>容立其喪之前。如以心喪而略其哭踊也。大
<lb n="0662b18" ed="T"/>聖人也夫。及其送之。或舁或導。大聖人也夫。
<lb n="0662b19" ed="T"/>目犍連。喪母哭之慟。致饋於鬼神。目犍連亦
<lb n="0662b20" ed="T"/>聖人也。尚不能泯情。吾徒其欲無情邪。故佛
<lb n="0662b21" ed="T"/>子在父母之喪。哀慕可如目犍連也。心喪可
<lb n="0662b22" ed="T"/>酌大聖人也。居師之喪必如喪其父母。而十
<lb n="0662b23" ed="T"/>師之喪期則有隆殺也。唯稟法得戒之師心
<lb n="0662b24" ed="T"/>喪三年可也。法雲在父母之憂哀慕殊甚。飲
<lb n="0662b25" ed="T"/>食不入口累日。法雲古之高僧也。慧約殆至
<lb n="0662b26" ed="T"/>人乎。其父母垂死。與訣皆號泣。若不能自存。
<lb n="0662b27" ed="T"/>然喪制哭泣雖我教略之。蓋欲其泯愛惡而
<lb n="0662b28" ed="T"/>趨清淨也。苟愛惡未忘遊心於物。臨喪而弗
<lb n="0662b29" ed="T"/>哀。亦人之安忍也。故泥洹之時。其眾撫膺大
<pb n="0662c" xml:id="T52.2115.0662c" ed="T"/>
<lb n="0662c01" ed="T"/>叫而血現若波羅奢華。蓋其不忍也。律宗曰。
<lb n="0662c02" ed="T"/>不展哀苦者亦道俗之同恥也。吾徒臨喪可
<lb n="0662c03" ed="T"/>不哀乎。</p></cb:div></cb:div>
<lb n="0662c04" ed="T"/><cb:div type="other"><cb:mulu level="3" type="其他">壇經贊</cb:mulu><head>壇經贊<note place="inline">稱經者。自後人尊其法。而非六祖之意也。今從其舊不敢改易。亦可謂經則論
<lb n="0662c05" ed="T"/>在其本經下卷之末</note></head>
<lb n="0662c06" ed="T"/><p xml:id="pT52p0662c0601">贊者告也。發經而溥告也。壇經者。至人之所
<lb n="0662c07" ed="T"/>以宣其心也。何心邪佛所傳之妙心也。大哉
<lb n="0662c08" ed="T"/>心乎。資始變化而清淨常若。凡然聖然幽然
<lb n="0662c09" ed="T"/>顯然。無所處而不自得之。聖言乎明凡言乎
<lb n="0662c10" ed="T"/>昧。昧也者變也。明也者復也。變復雖殊而妙
<lb n="0662c11" ed="T"/>心一也。始釋迦文佛以是而傳之大龜氏。大
<lb n="0662c12" ed="T"/>龜氏相傳之三十三世者。傳諸大鑒<note place="inline">六祖<anchor xml:id="beg_4" type="cb-app"/>諡<anchor xml:id="end_4"/>號大鑒禪師</note>
<lb n="0662c13" ed="T"/>大鑒傳之而益傳也。說之者抑亦多端。固有
<lb n="0662c14" ed="T"/>名同而實異者也。固有義多而心一者也。曰
<lb n="0662c15" ed="T"/>血肉心者。曰緣慮心者。曰集起心者。曰堅實
<lb n="0662c16" ed="T"/>心者。若心所之心益多也。是所謂名同而實
<lb n="0662c17" ed="T"/>異者也。曰真如心者。曰生滅心者。曰煩惱心
<lb n="0662c18" ed="T"/>者。曰菩提心者。修多羅其類此者。殆不可勝
<lb n="0662c19" ed="T"/>數。是所謂義多而心一者也。義有覺義有不
<lb n="0662c20" ed="T"/>覺義。心有真心有妄心。皆所以別其正心也。
<lb n="0662c21" ed="T"/>方壇經之所謂心者。亦義之覺義。心之實心
<lb n="0662c22" ed="T"/>也。昔者聖人之將隱也。乃命乎龜氏教外以
<lb n="0662c23" ed="T"/>傳法之要。意其人滯迹而忘返。固欲後世者
<lb n="0662c24" ed="T"/>提本而正末也。故涅槃曰。我有無上正法。悉
<lb n="0662c25" ed="T"/>已付囑摩訶迦葉矣。天之道存乎易。地之道
<lb n="0662c26" ed="T"/>存乎簡。聖人之道存乎要。要也者至妙之謂
<lb n="0662c27" ed="T"/>也。聖人之道以要則為法界門之樞機。為無
<lb n="0662c28" ed="T"/>量義之所會。為大乘之椎輪。法華豈不曰。當
<lb n="0662c29" ed="T"/>知是妙法諸佛之祕要。華嚴豈不曰。以少方
<pb n="0663a" xml:id="T52.2115.0663a" ed="T"/>
<lb n="0663a01" ed="T"/>便疾成菩提。要乎其於聖人之道利而大矣
<lb n="0663a02" ed="T"/>哉。是故壇經之宗尊其心要也。心乎若明若
<lb n="0663a03" ed="T"/>冥若空若靈若寂若惺。有物乎無物乎。謂之
<lb n="0663a04" ed="T"/>一物固彌於萬物。謂之萬物固統於一物。一物
<lb n="0663a05" ed="T"/>猶萬物也。萬物猶一物也。此謂可思議也。及
<lb n="0663a06" ed="T"/>其不可思也不可議也。天下謂之玄解。謂之
<lb n="0663a07" ed="T"/>神會。謂之絕待。謂之默體。謂之冥通。一皆離
<lb n="0663a08" ed="T"/>之遣之。遣之又遣。亦烏能至之。微其果然獨
<lb n="0663a09" ed="T"/>得與夫至人之相似者。孰能諒乎。推而廣之
<lb n="0663a10" ed="T"/>則無往不可也。探而裁之則無所不當也。施
<lb n="0663a11" ed="T"/>於證性則所見至親。施於修心則所詣至正。
<lb n="0663a12" ed="T"/>施於崇德辯惑則真妄易顯。施於出世則佛
<lb n="0663a13" ed="T"/>道速成。施於救世則塵勞易歇。此壇經之宗
<lb n="0663a14" ed="T"/>所以旁行天下而不厭。彼謂即心即佛淺者。
<lb n="0663a15" ed="T"/>何其不知量也。以折錐探地而淺地。以屋漏
<lb n="0663a16" ed="T"/>窺天而小天。豈天地之然邪。然百家者雖苟
<lb n="0663a17" ed="T"/>勝之弗如也。而至人通而貫之。合乎群經斷
<lb n="0663a18" ed="T"/>可見矣。至人變而通之。非預名字不可測也。
<lb n="0663a19" ed="T"/>故其顯說之。有倫有義。密說之。無首無尾。天
<lb n="0663a20" ed="T"/>機利者得其深。天機鈍者得其淺。可擬乎可
<lb n="0663a21" ed="T"/>議乎。不得已況之則圓頓教也。最上乘也。如
<lb n="0663a22" ed="T"/>來之清淨禪也。菩薩藏之正宗也。論者謂之
<lb n="0663a23" ed="T"/>玄學。不亦詳乎。天下謂之宗門。不亦宜乎。壇
<lb n="0663a24" ed="T"/>經曰。定慧為本者。趨道之始也。定也者靜也。
<lb n="0663a25" ed="T"/>慧也者明也。明以觀之靜以安之。安其心可
<lb n="0663a26" ed="T"/>以體心也。觀其道可以語道也。一行三昧者。
<lb n="0663a27" ed="T"/>法界一相之謂也。謂萬善雖殊皆正於一行
<lb n="0663a28" ed="T"/>者也。無相為體者尊大戒也。無念為宗者尊
<lb n="0663a29" ed="T"/>大定也。無住為本者尊大慧也。夫戒定慧者
<pb n="0663b" xml:id="T52.2115.0663b" ed="T"/>
<lb n="0663b01" ed="T"/>三乘之達道也。夫妙心者戒定慧之大資也。
<lb n="0663b02" ed="T"/>以一妙心而統乎三法。故曰大也。無相戒者
<lb n="0663b03" ed="T"/>戒其必正覺也。四弘願者願度度苦也。願斷
<lb n="0663b04" ed="T"/>斷集也。願學學道也願成成寂滅也。滅無所
<lb n="0663b05" ed="T"/>滅。故無所不斷也。道無所道。故無所不度也。
<lb n="0663b06" ed="T"/>無相懺者懺非所懺也。三歸戒者歸其一也。
<lb n="0663b07" ed="T"/>一也者三寶之所以出也。說摩訶般若者謂
<lb n="0663b08" ed="T"/>其心之至中也。般若也者聖人之方便也。聖
<lb n="0663b09" ed="T"/>人之大智也。固能寂之明之權之實之。天下
<lb n="0663b10" ed="T"/>以其寂。可以泯眾惡也。天下以其明。可以
<lb n="0663b11" ed="T"/>集眾善也。天下以其權。可以大有為也。天下
<lb n="0663b12" ed="T"/>以其實。可以大無為也。至矣哉般若也。聖
<lb n="0663b13" ed="T"/>人之道非夫般若不明也不成也。天下之務
<lb n="0663b14" ed="T"/>非夫般若不宜也不當也。至人之為以般若
<lb n="0663b15" ed="T"/>振。不亦遠乎。我法為上上根人說者宜之也。
<lb n="0663b16" ed="T"/>輕物重用則不勝。大方小授則過也。從來默
<lb n="0663b17" ed="T"/>傳分付者密說之謂也。密也者非不言而闇
<lb n="0663b18" ed="T"/>證也。真而密之也。不解此法而輒謗毀。謂百
<lb n="0663b19" ed="T"/>劫千生斷佛種性者。防天下亡其心也。偉乎
<lb n="0663b20" ed="T"/>壇經之作也。其本正其迹効。其因真其果不
<lb n="0663b21" ed="T"/>謬。前聖也後聖也。如此起之如此示之如此
<lb n="0663b22" ed="T"/>復之。浩然沛乎若大川之注也。若虛空之通
<lb n="0663b23" ed="T"/>也。若日月之明也。若形影之無礙也。若鴻漸
<lb n="0663b24" ed="T"/>之有序也。妙而得之之謂本。推而用之之謂
<lb n="0663b25" ed="T"/>迹。以其非始者始之之謂因。以其非成者成
<lb n="0663b26" ed="T"/>之之謂果。果不異乎因謂之正果也。因不異
<lb n="0663b27" ed="T"/>乎果謂之正因也。迹必顧乎本謂之大用也。
<lb n="0663b28" ed="T"/>本必顧乎迹謂之大乘也。乘也者聖人之喻
<lb n="0663b29" ed="T"/>道也。用也者聖人之起教也。夫聖人之道莫
<pb n="0663c" xml:id="T52.2115.0663c" ed="T"/>
<lb n="0663c01" ed="T"/>至乎心。聖人之教莫至乎修。調神入道莫至
<lb n="0663c02" ed="T"/>乎一相止觀。軌善成德莫至乎一行三昧。資
<lb n="0663c03" ed="T"/>一切戒莫至乎無相。正一切定莫至乎無念。
<lb n="0663c04" ed="T"/>通一切智莫至乎無住。生善滅惡莫至乎無
<lb n="0663c05" ed="T"/>相戒。篤道推德莫至乎四弘願。善觀過莫至
<lb n="0663c06" ed="T"/>乎無相懺。正所趣莫至乎三歸戒。正大體裁
<lb n="0663c07" ed="T"/>大用莫至乎大般若。發大信務大道莫至乎
<lb n="0663c08" ed="T"/>大志。天下之窮理盡性莫至乎默傳。欲心無
<lb n="0663c09" ed="T"/>過莫善乎不謗。定慧為始道之基也。一行三
<lb n="0663c10" ed="T"/>昧德之端也。無念之宗解脫之謂也。無住之
<lb n="0663c11" ed="T"/>本般若之謂也。無相之體法身之謂也。無相
<lb n="0663c12" ed="T"/>戒戒之最也。四弘願願之極也。無相懺懺之
<lb n="0663c13" ed="T"/>至也。三歸戒真所歸也。摩訶智慧聖凡之大
<lb n="0663c14" ed="T"/>範也。為上上根人說直說也。默傳傳之至也。
<lb n="0663c15" ed="T"/>戒謗戒之當也。夫妙心者非修所成也。非證
<lb n="0663c16" ed="T"/>所明也。本成也本明也。以迷明者復明所以
<lb n="0663c17" ed="T"/>證也。以背成者復成所以修也。以非修而修
<lb n="0663c18" ed="T"/>之。故曰正修也。以非明而明之。故曰正證
<lb n="0663c19" ed="T"/>也。至人暗然不見其威儀。而成德為行藹如
<lb n="0663c20" ed="T"/>也。至人頹然若無所持。而道顯於天下也。蓋
<lb n="0663c21" ed="T"/>以正修而修之也。以正證而證之也。于此乃
<lb n="0663c22" ed="T"/>曰罔修罔證罔因罔果。穿鑿叢脞競為其說
<lb n="0663c23" ed="T"/>繆乎至人之意焉。噫放戒定慧而必趨乎混
<lb n="0663c24" ed="T"/>茫之空。則吾末如之何也。甚乎含識溺心而
<lb n="0663c25" ed="T"/>浮識。識與業相乘循諸嚮而未始息也。象之
<lb n="0663c26" ed="T"/>形之人與物偕生。紛然乎天地之間。可勝數
<lb n="0663c27" ed="T"/>邪。得其形於人者。固萬萬之一耳。人而能覺。
<lb n="0663c28" ed="T"/>幾其鮮矣。聖人懷此雖以多義發之。而天下
<lb n="0663c29" ed="T"/>猶有所不明者也。聖人救此雖以多方治之。
<pb n="0664a" xml:id="T52.2115.0664a" ed="T"/>
<lb n="0664a01" ed="T"/>而天下猶有所不醒者也。賢者以智亂。不肖
<lb n="0664a02" ed="T"/>者以愚壅。苹平之人以無記惛。及其感物而
<lb n="0664a03" ed="T"/>發喜之怒之哀之樂之。益蔽者萬端。曖然若
<lb n="0664a04" ed="T"/>夜行而不知所至。其承於聖人之言則計之
<lb n="0664a05" ed="T"/>博之。若蒙霧而望遠。謂有也謂無也。謂非有
<lb n="0664a06" ed="T"/>也謂非無也。謂亦有也謂亦無也。以不見而
<lb n="0664a07" ed="T"/>却蔽。固終身而不得其審焉。海所以在水也。
<lb n="0664a08" ed="T"/>魚龍死生在海而不見乎水。道所以在心也。
<lb n="0664a09" ed="T"/>其人終日說道而不見乎心悲夫。心固微妙
<lb n="0664a10" ed="T"/>幽遠難明難湊。其如此也矣。聖人既隱。天
<lb n="0664a11" ed="T"/>下百世雖以書傳而莫得其明驗。故壇經之
<lb n="0664a12" ed="T"/>宗舉乃直示其心。而天下方知即正乎性命
<lb n="0664a13" ed="T"/>也。若排雲霧而頓見太清。若登泰山而所視
<lb n="0664a14" ed="T"/>廓如也。王氏以方乎世書曰。齊一變至於魯。
<lb n="0664a15" ed="T"/>魯一變至於道。斯言近之矣。涅槃曰。始從鹿
<lb n="0664a16" ed="T"/>野苑終至跋提河。中間五十年。未曾說一字
<lb n="0664a17" ed="T"/>者。示法非文字也。防以文字而求其所謂也。
<lb n="0664a18" ed="T"/>曰依法不依人者。以法真而人假也。曰依義
<lb n="0664a19" ed="T"/>不依語者。以義實而語假也。曰依智而不依
<lb n="0664a20" ed="T"/>識者。以智至而識妄也。曰依了義經不依不
<lb n="0664a21" ed="T"/>了義經者。以了義經盡理也。而菩薩所謂即
<lb n="0664a22" ed="T"/>是宣說大涅槃者。謂自說與經同也。聖人所
<lb n="0664a23" ed="T"/>謂四人出世<note place="inline">即四依也</note>護持正法應當證知者。應
<lb n="0664a24" ed="T"/>當證知。故至人推本以正其末也。自說與經
<lb n="0664a25" ed="T"/>同。故至人說經如經也。依義依了義經故。至
<lb n="0664a26" ed="T"/>人顯說而合義也合經也。依法依智故。至人
<lb n="0664a27" ed="T"/>密說變之通之而不苟滯也。示法非文字故。
<lb n="0664a28" ed="T"/>至人之宗尚乎默傳也。聖人如春淘。淘而發
<lb n="0664a29" ed="T"/>之也。至人如秋濯。濯而成之也。聖人命之而
<pb n="0664b" xml:id="T52.2115.0664b" ed="T"/>
<lb n="0664b01" ed="T"/>至人効之也。至人固聖人之門之奇德殊勳
<lb n="0664b02" ed="T"/>大也。夫至人者始起於微。自謂不識世俗文
<lb n="0664b03" ed="T"/>字。及其成至也。方一席之說而顯道救世。與
<lb n="0664b04" ed="T"/>乎大聖人之云為者。若合符契也。固其玄德
<lb n="0664b05" ed="T"/>上智生而知之。將自表其法而示其不識乎。
<lb n="0664b06" ed="T"/>死殆四百年。法流四海而不息。帝王者聖賢
<lb n="0664b07" ed="T"/>者。更三十世求其道而益敬。非至乎大聖人
<lb n="0664b08" ed="T"/>之所至。天且厭之久矣。烏能若此也。予固豈
<lb n="0664b09" ed="T"/>盡其道。幸蚊虻飲海亦預其味。敢稽首布之
<lb n="0664b10" ed="T"/>以遺後學者也。</p></cb:div>
<lb n="0664b11" ed="T"/><cb:div type="other"><cb:mulu level="3" type="其他">真諦無聖論</cb:mulu><head>真諦無聖論</head>
<lb n="0664b12" ed="T"/><p xml:id="pT52p0664b1201">真諦者何。極妙絕待之謂也。聖人者何。神
<lb n="0664b13" ed="T"/>智有為之謂也。有為則以言乎權。絕待則以
<lb n="0664b14" ed="T"/>詣乎實。實之所以全心而泯迹。權之所以攝
<lb n="0664b15" ed="T"/>末而趨本。然則真諦也者。豈容擬議於其間
<lb n="0664b16" ed="T"/>哉。聊試寓言以明其蘊耳。夫真諦者群心之
<lb n="0664b17" ed="T"/>元心也。眾聖之實際也。如也非如也非非如
<lb n="0664b18" ed="T"/>也。隱群心而不昧。現聖智而不曜。神明不
<lb n="0664b19" ed="T"/>能測。巧歷不能窮。故般若曰。第一真諦無成
<lb n="0664b20" ed="T"/>無得。言其體而存之。則清淨空廓聖凡泯然。
<lb n="0664b21" ed="T"/>言其照而用之。則彌綸萬有鼓舞群動。然則
<lb n="0664b22" ed="T"/>體而存之。若其本乎。照而用之。似其末乎。當
<lb n="0664b23" ed="T"/>其心冥於至本也。默乎清淨而絕聖棄智。是
<lb n="0664b24" ed="T"/>亦宜爾。所謂第一義諦廓然空寂。無有聖人
<lb n="0664b25" ed="T"/>孰為繆乎。而秦人以為太甚逕庭不近人情。
<lb n="0664b26" ed="T"/>若無聖人而知無者誰歟。是亦未諭其微旨
<lb n="0664b27" ed="T"/>也。若夫凡聖知覺者。真諦之影響妄心之攀
<lb n="0664b28" ed="T"/>緣耳。存乎影響即凝滯於名數。以乎攀緣則
<lb n="0664b29" ed="T"/>眩惑於分別。是則非聖而聖而聖人。所以大
<pb n="0664c" xml:id="T52.2115.0664c" ed="T"/>
<lb n="0664c01" ed="T"/>聖。無知而知其真知。所以遍知。昔人有問於
<lb n="0664c02" ed="T"/>昔人曰。云何是第一義諦。應曰。廓然無聖。問
<lb n="0664c03" ed="T"/>者或曰。對朕者誰。應曰。不識。然斯人也非
<lb n="0664c04" ed="T"/>昧聖而固不識也。蓋不欲人以形言而求乎
<lb n="0664c05" ed="T"/>真諦者也。而問人不悟。乃復云云。刻舟求劍。
<lb n="0664c06" ed="T"/>遠亦遠矣。以指標月其指所以在月。以言諭
<lb n="0664c07" ed="T"/>道。其言所以在道。顧言而不顧其道。非知道
<lb n="0664c08" ed="T"/>也。視指而不視其月。非識月也。所以至人常
<lb n="0664c09" ed="T"/>妙悟於言象之表。而獨得于形骸之外。淨名
<lb n="0664c10" ed="T"/>默爾而文殊稱善。空生以無說而說。天帝以
<lb n="0664c11" ed="T"/>無聞而聞。其不然乎。</p></cb:div></cb:div></cb:div>
<lb n="0664c12" ed="T"/><cb:juan n="003" fun="close"><cb:jhead>鐔津文集卷第三</cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<choice cb:from="#beg_3" cb:to="#end_3"><corr>斂</corr><sic>歛</sic></choice>
<choice cb:from="#beg_4" cb:to="#end_4"><corr>諡</corr><sic>謚</sic></choice>
</p>
</cb:div>
<cb:div type="cbeta-notes">
<head>CBETA 校勘記</head>
<p>
</p>
</cb:div>
<cb:div type="taisho-notes">
<head>大正 校勘記</head>
<p>
</p>
</cb:div>
</back></text></TEI>