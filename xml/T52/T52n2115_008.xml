<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T52n2115">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 2115 鐔津文集</title>
			<author>宋 契嵩撰</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.24 $<date>$Date: 2012/06/04 09:23:52 $</date></edition>
		<respStmt xml:id="resp1"><resp>corrections</resp><name>CBETA.maha</name></respStmt>
		<respStmt xml:id="resp2"><resp>corrections</resp><name>CBETA.march</name></respStmt>
		<respStmt xml:id="resp3"><resp>corrections</resp><name>Taisho</name></respStmt>
		<respStmt xml:id="resp4"><resp>corrections</resp><name>CBETA</name></respStmt>
	</editionStmt>
	<extent>19卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/06/04 09:23:52 $</date>
	</publicationStmt>
	<sourceDesc>
		<bibl>Taisho Tripitaka Vol. 52, No. 2115 </bibl>
	<listWit>
		<witness xml:id="wit1">【CBETA】</witness>
		<witness xml:id="wit2">【大】</witness>
	</listWit>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，北美某大德提供</p>
	</projectDesc>
<charDecl>
<char xml:id="CB00395">
	<charName>CBETA CHARACTER CB00395</charName>
	<charProp>
		<localName>composition</localName>
		<value>[怡-台+龍]</value>
	</charProp>
	<mapping type="unicode">U+22931</mapping>
	<mapping cb:dec="983435" type="PUA">U+F018B</mapping>
</char>
<char xml:id="CB00649">
	<charName>CBETA CHARACTER CB00649</charName>
	<charProp>
		<localName>composition</localName>
		<value>[襾/(革*月)]</value>
	</charProp>
	<charProp>
		<localName>normalized form</localName>
		<value>霸</value>
	</charProp>
	<mapping type="normal_unicode">U+8987</mapping>
	<mapping cb:dec="983689" type="PUA">U+F0289</mapping>
</char>
<char xml:id="CB00993">
	<charName>CBETA CHARACTER CB00993</charName>
	<charProp>
		<localName>composition</localName>
		<value>[髟/火]</value>
	</charProp>
	<charProp>
		<localName>normalized form</localName>
		<value>髮</value>
	</charProp>
	<mapping type="unicode">U+29B0A</mapping>
	<mapping cb:dec="984033" type="PUA">U+F03E1</mapping>
</char>
<char xml:id="CB05598">
	<charName>CBETA CHARACTER CB05598</charName>
	<charProp>
		<localName>composition</localName>
		<value>[夕/肉]</value>
	</charProp>
	<mapping cb:dec="988638" type="PUA">U+F15DE</mapping>
</char>
<char xml:id="CB06048">
	<charName>CBETA CHARACTER CB06048</charName>
	<charProp>
		<localName>composition</localName>
		<value>[漓-禸]</value>
	</charProp>
	<mapping cb:dec="989088" type="PUA">U+F17A0</mapping>
</char>
<char xml:id="CB06713">
	<charName>CBETA CHARACTER CB06713</charName>
	<charProp>
		<localName>composition</localName>
		<value>[遻-(朔-月)+午]</value>
	</charProp>
	<charProp>
		<localName>normalized form</localName>
		<value>遻</value>
	</charProp>
	<mapping type="unicode">U+28563</mapping>
	<mapping cb:dec="989753" type="PUA">U+F1A39</mapping>
</char>
</charDecl>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-12-14T11:45:56">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="其他">5 雜著(七-八)</cb:mulu><cb:mulu level="2" type="其他">易術解</cb:mulu><cb:div type="other">
<lb n="0683c08" ed="T"/>
<milestone n="8" unit="juan"/>
<lb n="0683c09" ed="T"/>
<lb n="0683c10" ed="T"/><cb:juan n="008" fun="open"><cb:mulu n="8" type="卷"></cb:mulu><cb:jhead>鐔津文集卷第八</cb:jhead></cb:juan>
<lb n="0683c11" ed="T"/>
<lb n="0683c12" ed="T"/><byline cb:type="Author">藤州鐔津東山沙門契嵩撰</byline>
<lb n="0683c13" ed="T"/><cb:div type="other"><cb:mulu level="2" type="其他">逍遙篇</cb:mulu><head>雜著<note place="inline">六篇</note>
<lb n="0683c14" ed="T"/>逍遙篇</head>
<lb n="0683c15" ed="T"/><p xml:id="pT52p0683c1501">天地均乎功。萬物均乎生。日月均乎明。四時
<lb n="0683c16" ed="T"/>均乎行。生生之道同。然而所以為生奚一。謂
<lb n="0683c17" ed="T"/>功不殊。謂生不異。謂明不兩。謂行不各。使皆
<lb n="0683c18" ed="T"/>任其自然而然者。人其適於虎狼蛟龍也。虎
<lb n="0683c19" ed="T"/>狼蛟龍<g ref="#CB00395">𢤱</g>悷矯軋乎性。又奚全於天淳乎。故
<lb n="0683c20" ed="T"/>曰。道亦自然。非道亦自然。道亦自得。非道亦
<lb n="0683c21" ed="T"/>自得。昔夫黃帝也。高辛也。唐堯也。虞舜也。
<lb n="0683c22" ed="T"/>夏禹也。西伯也。后稷也。孔子也。曾參也。子
<lb n="0683c23" ed="T"/>路也。伯夷也。展禽也。桀紂也。幽厲也。惡來
<lb n="0683c24" ed="T"/>也。盜跖也。是此者不亦生乎。而所以為生曷
<lb n="0683c25" ed="T"/>嘗齊邪。食息與人同。而動靜與人別。若所謂
<lb n="0683c26" ed="T"/>者繄何以明之。黃帝之為生也。修德振兵。治
<lb n="0683c27" ed="T"/>五氣蓻五種。撫萬民而安乎天下。往而登乎
<lb n="0683c28" ed="T"/>雲天。高辛之為生也。順天之義。知民之急。仁
<lb n="0683c29" ed="T"/>而威惠而信。其色郁郁其德嶷嶷。其動也時
<pb n="0684a" xml:id="T52.2115.0684a" ed="T"/>
<lb n="0684a01" ed="T"/>其服也士。既執厥中而遍天下。帝堯之為生
<lb n="0684a02" ed="T"/>也。其仁如天其知如神。就之如日望之如雲。
<lb n="0684a03" ed="T"/>富而不驕貴而不舒。平章百姓協和萬國。帝
<lb n="0684a04" ed="T"/>舜之為生也。父頑母嚚順適而不失子道。二
<lb n="0684a05" ed="T"/>十而孝聞。終踐帝位而明德於天下。夏禹之
<lb n="0684a06" ed="T"/>為生也。其德不違其仁可親。亹亹穆穆為綱
<lb n="0684a07" ed="T"/>為紀。以治鴻水。故功至天下。西伯之為生也。
<lb n="0684a08" ed="T"/>篤仁敬老慈少禮下。革苛虐之政斷虞芮之
<lb n="0684a09" ed="T"/>訟。稟天明命乃君萬國。棄之為生也。相地之
<lb n="0684a10" ed="T"/>宜乃為農師。天下得其利焉。丘之為生也。祖
<lb n="0684a11" ed="T"/>述堯舜憲章文武。禮樂由之成仁義由之明。
<lb n="0684a12" ed="T"/>參之為生也。孝道昭。由之為生也。至義明。伯
<lb n="0684a13" ed="T"/>夷之為生也。激大廉。柳下惠之為生也。懷至
<lb n="0684a14" ed="T"/>和。桀之為生也。務之凶德殘傷百姓。特身不
<lb n="0684a15" ed="T"/>保遂放而死。紂之為生也。拒乎諫飾乎非。好
<lb n="0684a16" ed="T"/>酒淫樂。嬖於婦人而殫殘無辜。至於身厄火
<lb n="0684a17" ed="T"/>死。為極太醜。幽厲之為生也。接慝桀紂。惡來
<lb n="0684a18" ed="T"/>之為生也。間亂君臣。盜跖之為生也。眦睚
<lb n="0684a19" ed="T"/>肆賊。夫道亦自然者。黃帝堯舜之謂也。非
<lb n="0684a20" ed="T"/>道亦自然者。桀紂幽厲之謂也。道亦自得者。
<lb n="0684a21" ed="T"/>參由夷惠之謂也。非道亦自得者。惡來盜跖
<lb n="0684a22" ed="T"/>之謂也。刀與劍同銕以謂自然乎劍自得乎
<lb n="0684a23" ed="T"/>利。水所以截蛟犀。陸所以斷虎兕。縱而試之
<lb n="0684a24" ed="T"/>恢恢乎。是安知金之性也耗于是哉。是故聖
<lb n="0684a25" ed="T"/>人任乎自然之道。不任乎自然之生。得乎自
<lb n="0684a26" ed="T"/>然之正。不得乎自然之邪。故靜與天地合。動
<lb n="0684a27" ed="T"/>與禽獸別。喜怒不得攻。貪殘不得容。離諸有
<lb n="0684a28" ed="T"/>而立于妙。故君子不可不知道。道也者大妙
<lb n="0684a29" ed="T"/>之謂也。至寂也。而通乎群動。至無也。而含乎
<pb n="0684b" xml:id="T52.2115.0684b" ed="T"/>
<lb n="0684b01" ed="T"/>萬有。舂容在聲。而聰者不可以盡其音。暐曄
<lb n="0684b02" ed="T"/>在色。而明者不可以究其景。謂之不可得。終
<lb n="0684b03" ed="T"/>天地而未喪。謂之可得。彌天地而未有。有有
<lb n="0684b04" ed="T"/>于無無無于有。有無偕遺而返乎不可狀。故
<lb n="0684b05" ed="T"/>曰非天下之至神孰能與於此乎。所以能挈
<lb n="0684b06" ed="T"/>天地運乎日月。天地日月雖為巨焉。曷嘗不
<lb n="0684b07" ed="T"/>為道之用乎。無名天地之始。有名萬物之母。
<lb n="0684b08" ed="T"/>此之謂也。有人于此。弗原乎道被髮狂行。謂
<lb n="0684b09" ed="T"/>我自然天倪紛于內視聽馳于外物。將樊籠
<lb n="0684b10" ed="T"/>其性也。又奚得適乎生。夫人有二大。性大也
<lb n="0684b11" ed="T"/>情大也。性大故能神萬物之生。情大故能蔽
<lb n="0684b12" ed="T"/>聖人之心。金與木相摩則然。木不勝固焚矣。
<lb n="0684b13" ed="T"/>情與性相制則亂。性不勝固滅矣。孰知。夫
<lb n="0684b14" ed="T"/>性全也。輿人不為聖乎。情全也。聖不為輿人
<lb n="0684b15" ed="T"/>乎。或曰。明堂辟雍高門峻板長者之所慕趨。
<lb n="0684b16" ed="T"/>而鳥過之疾飛。獸過之急馳。小人過之追風
<lb n="0684b17" ed="T"/>而去。然則鳥獸生乎林薄小人成乎闒茸。其
<lb n="0684b18" ed="T"/>分定而其性不可移。此三者相與而去。不其
<lb n="0684b19" ed="T"/>然乎。於此乃曰。性全也輿人可為聖。情全也。
<lb n="0684b20" ed="T"/>聖可為輿人。是世所未有也。逍遙曰。不待
<lb n="0684b21" ed="T"/>黃帝而論大智者。大匠屈於雕蟲之子。不須
<lb n="0684b22" ed="T"/>彭祖而言大年者。大椿屈於舜英之草必矣。
<lb n="0684b23" ed="T"/>夫測孟津者安可以錐。視雲天者安可以管。
<lb n="0684b24" ed="T"/>觀大道者安可以形骸。故神照而心不滯者。
<lb n="0684b25" ed="T"/>可與言道也。夫于越夷谿之子。生而同聲。長
<lb n="0684b26" ed="T"/>而異俗。昔者太甲肆暴不道湯法。而伊尹教
<lb n="0684b27" ed="T"/>之三年。則遷善修德卒朝諸侯。周宣王厲王
<lb n="0684b28" ed="T"/>之子。而周公召公輔之修政。故能振成康之
<lb n="0684b29" ed="T"/>遺風。齊桓公之淫樂非禮。由管仲隰朋也。故
<pb n="0684c" xml:id="T52.2115.0684c" ed="T"/>
<lb n="0684c01" ed="T"/>能一正天下而作長五伯。由竪刀易牙也。故
<lb n="0684c02" ed="T"/>父子疑忌。其國大亂。子路彼之勇人也。化
<lb n="0684c03" ed="T"/>於仲尼。故能以義揚。名夔之典樂也。擊石拊
<lb n="0684c04" ed="T"/>石而百獸率舞。徂公之賦茅也。朝三暮四而
<lb n="0684c05" ed="T"/>眾徂怒。瓠巴鼓瑟而遊魚出聽。伯牙絃琴而
<lb n="0684c06" ed="T"/>六馬仰秣。太甲齊桓遊方之內者也。目視耳
<lb n="0684c07" ed="T"/>聆未必出乎事物之表。心情相戰營營不間。
<lb n="0684c08" ed="T"/>一旦為人所化禮義勝之。猶能舍不肖而庶
<lb n="0684c09" ed="T"/>幾乎賢者。其若是焉彼禽獸也。由人情動以
<lb n="0684c10" ed="T"/>欲逐物。猶能感樂而順養。此九者豈異生而
<lb n="0684c11" ed="T"/>別造化乎。何則始此而終彼。獸居而人隨。況
<lb n="0684c12" ed="T"/>大通乎。況大全乎。漠然唯神死生不化者也。
<lb n="0684c13" ed="T"/>又奚人而不為聖乎。故荀卿曰。神莫大乎化
<lb n="0684c14" ed="T"/>道。福莫大乎無禍。但適異國者必知途。適萬
<lb n="0684c15" ed="T"/>里者必積行。往而不知胡越之路。則沒身不
<lb n="0684c16" ed="T"/>覿異國。去而不動跬步之舉。則終生不離國
<lb n="0684c17" ed="T"/>門。故君子患不知理。不患其名之不美。患不
<lb n="0684c18" ed="T"/>行道。不患其心之不神。嘗試論曰。聖愚者堯
<lb n="0684c19" ed="T"/>桀者。其氣有殊而其性常一。性非氣而不有。
<lb n="0684c20" ed="T"/>氣非性而不生。故氣也者待乎性。性也者假
<lb n="0684c21" ed="T"/>乎氣。氣與性未嘗相違。古者既得其母已知
<lb n="0684c22" ed="T"/>其子。既知其子復守其母。沒身不殆。故夫陰
<lb n="0684c23" ed="T"/>陽之交。是生五行。性乘乎陰陽而遇其交也。
<lb n="0684c24" ed="T"/>故為聖人。為賢人。為仁人。為義人。為小人。
<lb n="0684c25" ed="T"/>為愚人。猶禮運曰。人者其天地之德。陰陽之
<lb n="0684c26" ed="T"/>交。鬼神之會。五行之秀氣也。夫聖人者得全
<lb n="0684c27" ed="T"/>乎陰陽也。賢人者得乎陰陽之微五行之先
<lb n="0684c28" ed="T"/>也。仁人義人者得乎五行之一也。小人愚人
<lb n="0684c29" ed="T"/>者得乎五行之微也。禽獸又得乎微乎微者
<pb n="0685a" xml:id="T52.2115.0685a" ed="T"/>
<lb n="0685a01" ed="T"/>也。夫性之與氣猶火之於薪焉。火之性其輝
<lb n="0685a02" ed="T"/>一也洎焚於草木。則其明未嘗同矣。是故古
<lb n="0685a03" ed="T"/>之得道者。不以心役氣。不以氣擾心。心之不
<lb n="0685a04" ed="T"/>動也。則人正性命。故老聃曰。歸根曰靜。靜曰
<lb n="0685a05" ed="T"/>復命。復命則妙觀乎色而循至乎。非空非空
<lb n="0685a06" ed="T"/>也者常無有也。唯色也者有非常也。知色雖
<lb n="0685a07" ed="T"/>妄而空。未始為空。惑者皆為色而格于空也。
<lb n="0685a08" ed="T"/>而色也者不亦為可資乎萬物紛異而此何不
<lb n="0685a09" ed="T"/>同。然雖知未及聖而所以為聖。又奚缺如。謂
<lb n="0685a10" ed="T"/>之非色。萬物大域謂之非空。萬物太宗。所以
<lb n="0685a11" ed="T"/>三乘等觀心空而入道。若然者歷大亂而不
<lb n="0685a12" ed="T"/>瀆。履至危而不岌。不為而自化。不操而自正。
<lb n="0685a13" ed="T"/>天地有殞而此未始患其有終。日月有息而
<lb n="0685a14" ed="T"/>此未始患其有窮。此或真道逍遙游者之所
<lb n="0685a15" ed="T"/>趣乎。</p></cb:div>
<lb n="0685a16" ed="T"/><cb:div type="other"><cb:mulu level="2" type="其他">西山移文</cb:mulu><head>西山移文</head>
<lb n="0685a17" ed="T"/><p xml:id="pT52p0685a1701">自然子。西山之有道者也。處仄陋間三十年。
<lb n="0685a18" ed="T"/>雜老農老圃以游。未嘗一日以語<g ref="#CB06713">𨕣</g>物。康定
<lb n="0685a19" ed="T"/>初。朝廷求儒於草澤。知己者將以道進於天
<lb n="0685a20" ed="T"/>子。自然子引去不顧。余於自然子有故也。聞
<lb n="0685a21" ed="T"/>且惑之。謂自然子賢者。不宜不見。幾念方當
<lb n="0685a22" ed="T"/>遠別不得與語。故文以諭之曰。子自然子。讀
<lb n="0685a23" ed="T"/>書探堯舜之道。豈宜自私得志。推諸天下與
<lb n="0685a24" ed="T"/>人共之。不得已山林而已。昔曾點顏淵樂道。
<lb n="0685a25" ed="T"/>終於隱約而不改。彼以時命大繆而然也。今
<lb n="0685a26" ed="T"/>天下一國君人者有道。自然子之時固異矣。
<lb n="0685a27" ed="T"/>安得與彼二子同年而語哉。吾嘗謂隱者之
<lb n="0685a28" ed="T"/>道有三焉。有天隱。有名隱。有形隱。形隱也者
<lb n="0685a29" ed="T"/>密藏深伏往而不返。非世傲人者之所好也。
<pb n="0685b" xml:id="T52.2115.0685b" ed="T"/>
<lb n="0685b01" ed="T"/>長沮桀溺者其人也。名隱也者不觀治亂與
<lb n="0685b02" ed="T"/>時浮沈。循祿全生者之所好也。東方曼倩楊
<lb n="0685b03" ed="T"/>子雲者其人也。天隱也者心不凝滯拘絕於
<lb n="0685b04" ed="T"/>事無固無必。可行即行可止即止。通其變者
<lb n="0685b05" ed="T"/>之所好也。太公望孔子顏淵者其人也。子自
<lb n="0685b06" ed="T"/>然子志在孔子。而所守與長沮桀溺輩類。彼
<lb n="0685b07" ed="T"/>長沮桀溺者規規剪剪獨善自養。非有憂天
<lb n="0685b08" ed="T"/>下之心。未足與也。自然子固宜思之。與其道
<lb n="0685b09" ed="T"/>在於山林曷若道在於天下。與其樂與猿猱
<lb n="0685b10" ed="T"/>麋鹿曷若樂與君臣父子。其志遠而其節且
<lb n="0685b11" ed="T"/>大。為之名也赫赫。掀天地照萬世。不亦盛矣
<lb n="0685b12" ed="T"/>哉。自然子思之。行矣無且容與知言者。豈以
<lb n="0685b13" ed="T"/>我為狂言乎。</p></cb:div>
<lb n="0685b14" ed="T"/><cb:div type="other"><cb:mulu level="2" type="其他">哀屠龍文</cb:mulu><head>哀屠龍文</head>
<lb n="0685b15" ed="T"/><p xml:id="pT52p0685b1501">屠龍古有朱評漫者。以學所誤而窮於當時。
<lb n="0685b16" ed="T"/>評漫不知何許人也。其性剛健。以割鷄解牛
<lb n="0685b17" ed="T"/>不足以盡其勇。思託非常之屠以適乎智。故
<lb n="0685b18" ed="T"/>殫千金資學於師。三年學成<note place="inline">或作技成</note>而無所用其
<lb n="0685b19" ed="T"/>巧骯髒于世無所信。適刲羊屠狗者陽陽其
<lb n="0685b20" ed="T"/>前。市井之人見則指笑。嗚呼評漫往矣。曠千
<lb n="0685b21" ed="T"/>萬年有聞其風而自感。且為文以發其事。龍
<lb n="0685b22" ed="T"/>也者純陽之精靈於鱗蟲。非有定形馮神雲
<lb n="0685b23" ed="T"/>氣而變化不測。故於人世罕得而窺焉。彼欲
<lb n="0685b24" ed="T"/>絕其精怪祛人江海之暴。泯其形生夷其族
<lb n="0685b25" ed="T"/>類。非能游刃於無間。智與神遇而龍可屠乎。
<lb n="0685b26" ed="T"/>嘗聞海中之國。其人如雲。乘風騎日出入於
<lb n="0685b27" ed="T"/>天地之外而往來無迹。彼則<g ref="#CB05598">󱗞</g>龍肉而資所
<lb n="0685b28" ed="T"/>贍。是屠龍者彼人之事也。然屠龍之事在古
<lb n="0685b29" ed="T"/>則用於其國。今也<note place="inline">評漫之時</note>或亡。幾乎息矣。評漫
<pb n="0685c" xml:id="T52.2115.0685c" ed="T"/>
<lb n="0685c01" ed="T"/>身世則與彼人異。而為屠龍豈其宜乎。然評
<lb n="0685c02" ed="T"/>漫者非不知其非己任邪。蓋性與其道合而
<lb n="0685c03" ed="T"/>形迹外忘。又何暇計乎世俗之用不用哉。夫
<lb n="0685c04" ed="T"/>龍之為物也其亦神矣。為屠之術人之難能。
<lb n="0685c05" ed="T"/>評漫於此則毅然作之。窮且不止<note place="inline">止或作沮</note>是評漫
<lb n="0685c06" ed="T"/>之性也。神武妙得於聖人之勇者也。嗚呼屠
<lb n="0685c07" ed="T"/>龍聞之于古。今幾世而不有一見於評漫之
<lb n="0685c08" ed="T"/>性。所謂聖賢人者。故能盡人之性。盡萬物之
<lb n="0685c09" ed="T"/>性。聖賢也尚未聞異評漫之心而正其所託。
<lb n="0685c10" ed="T"/>況區區之俗。其能識評漫乎。屠龍之道不為
<lb n="0685c11" ed="T"/>窮乎。悠悠六合之間古兮復今。往者其可哀。
<lb n="0685c12" ed="T"/>來者其可憫。</p></cb:div>
<lb n="0685c13" ed="T"/><cb:div type="other"><cb:mulu level="2" type="其他">記龍鳴</cb:mulu><head>記龍鳴</head>
<lb n="0685c14" ed="T"/><p xml:id="pT52p0685c1401">吾年十九時。往吾邑之寧風鄉。至于姚道姑
<lb n="0685c15" ed="T"/>之舍。道姑異婦人也。其舍在山巾。留且數日。
<lb n="0685c16" ed="T"/>遂聞其舍之山脅有聲發于陂池之間。舂然
<lb n="0685c17" ed="T"/>若振大鐘。如此數聲吾初怪之。顧此非有鐘
<lb n="0685c18" ed="T"/>可聲。頃之遂以問道姑。道姑肅然作而曰。異
<lb n="0685c19" ed="T"/>乎此龍吟也。聞此者大瑞。子後必好。道姑處
<lb n="0685c20" ed="T"/>子時。嘗取水溪中。身感龍漦。及人禮之夕
<lb n="0685c21" ed="T"/>龍光發于房。女子即亡。亡而還。不復樂其家
<lb n="0685c22" ed="T"/>居。鄉人神之。遂為結精廬處之山中。然姚女
<lb n="0685c23" ed="T"/>自少獨守精潔齋戒。初頗逆道人間吉凶。其
<lb n="0685c24" ed="T"/>事輒驗。及吾見時已老。年六十餘。氣貌泠然
<lb n="0685c25" ed="T"/>不復道人吉凶。楮冠布服栖高樓專誦佛經。
<lb n="0685c26" ed="T"/>雖數萬言日夜必數帙<note place="inline">妙法華經</note>遇物慈善。故其鄉
<lb n="0685c27" ed="T"/>人靡然相化。吾嘗問其何所以授經。曰嫗少
<lb n="0685c28" ed="T"/>時每有神僧。乘虛而來教嫗耳。吾故以其所
<lb n="0685c29" ed="T"/>謂龍吟者不妄也。吾讀書視古人如是者多
<pb n="0686a" xml:id="T52.2115.0686a" ed="T"/>
<lb n="0686a01" ed="T"/>矣。有若房琯薛令之賤時栖山。皆謂曾聞龍
<lb n="0686a02" ed="T"/>吟。其後房果為宰相。薛至太子侍讀。此其所
<lb n="0686a03" ed="T"/>聞之驗也。嗟乎余雖不埒於二公。然而遵道
<lb n="0686a04" ed="T"/>行已。豈負於聖賢而卒以弘法為庸人誣陷
<lb n="0686a05" ed="T"/>遂示醜於天下。何其所聞未異而所驗不同
<lb n="0686a06" ed="T"/>邪。姚氏之謂可疑也。吾意夫龍者君之象也。
<lb n="0686a07" ed="T"/>豈今天下治平盛乎聲名文物。以遭其時得
<lb n="0686a08" ed="T"/>以而歌之。此其驗也。不然神龍亦有妄以聞
<lb n="0686a09" ed="T"/>乎<note place="inline">有本云龍亦有妄鳴乎</note>。</p></cb:div>
<lb n="0686a10" ed="T"/><cb:div type="other"><cb:mulu level="2" type="其他">寂子解</cb:mulu><head>寂子解<note place="inline">蓋師少時所稱而後更號寂子</note></head>
<lb n="0686a11" ed="T"/><p xml:id="pT52p0686a1101">寂子者學佛者也。以其所得之道寂靜奧妙。
<lb n="0686a12" ed="T"/>故命曰寂子。寂子既治其學。又喜習儒。習儒
<lb n="0686a13" ed="T"/>之書甚而樂為文詞。故為學者所辯。學佛者
<lb n="0686a14" ed="T"/>謂寂子固多心耶。不能專純其道。何為之駁
<lb n="0686a15" ed="T"/>也。學儒者謂寂子非實為佛者也。彼寄迹於
<lb n="0686a16" ed="T"/>釋氏法中耳。寂子竊謂此二者不知言者也。
<lb n="0686a17" ed="T"/>不可不告之也。因謂二客曰。吾之喜儒也。蓋
<lb n="0686a18" ed="T"/>取其於吾道有所合而為之耳。儒所謂仁義
<lb n="0686a19" ed="T"/>禮智信者與吾佛曰慈悲。曰布施。曰恭敬。曰
<lb n="0686a20" ed="T"/>無我慢。曰智慧。曰不妄言綺語。其為目雖不
<lb n="0686a21" ed="T"/>同。而其所以立誠修行善世教人豈異乎哉。
<lb n="0686a22" ed="T"/>聖人之為心者。欲人皆善。使其必去罪惡也。
<lb n="0686a23" ed="T"/>苟同有以其道致人為善。豈曰彼雖善非由
<lb n="0686a24" ed="T"/>我教而所以為善吾不善之也。如此焉得謂
<lb n="0686a25" ed="T"/>聖人耶。故吾喜儒亦欲晞聖人之志而與人
<lb n="0686a26" ed="T"/>為善也。又吾佛有以萬行而為人也。今儒之
<lb n="0686a27" ed="T"/>仁義禮智信。豈非吾佛所施之萬行乎。為吾
<lb n="0686a28" ed="T"/>萬行。又何駁哉。又謂之曰。客無以吾喜儒
<lb n="0686a29" ed="T"/>為寄迹苟容於佛氏法中耳。寂子雖無大過
<pb n="0686b" xml:id="T52.2115.0686b" ed="T"/>
<lb n="0686b01" ed="T"/>人豈不能為抱關擊柝魚鹽版築之事。以苟
<lb n="0686b02" ed="T"/>容其身耶。甘落<g ref="#CB00993">𩬊</g>忍所愛。口不敢嘗於葷血。
<lb n="0686b03" ed="T"/>以奉佛者誠以其教廣大其道真奧。以之修
<lb n="0686b04" ed="T"/>身則清淨齋戒。以之修心則正靜無妄。以之
<lb n="0686b05" ed="T"/>推於人則悛惡為善。善者為誠。以之死生終
<lb n="0686b06" ed="T"/>始則通於鬼神變化。雖飢羸枯槁委於草莽
<lb n="0686b07" ed="T"/>而不忍移者。正以其所存如此也。夫市井小
<lb n="0686b08" ed="T"/>人以市道相師。有一言利其所為。尚能終身
<lb n="0686b09" ed="T"/>戴其師之德。寂子雖陋。寧不賢於市井輩邪。
<lb n="0686b10" ed="T"/>得人之道而僥倖。以負其教而奴隸之。人不
<lb n="0686b11" ed="T"/>忍為也。寂子其為乎。仰天俯地吾不欺於聖
<lb n="0686b12" ed="T"/>人也。客幸無以此為說也。二客者嘗以其教
<lb n="0686b13" ed="T"/>相辯。寂子亦從而諭之曰。客無諍也。儒佛者
<lb n="0686b14" ed="T"/>聖人之教也。其所出雖不同而同歸乎治。儒
<lb n="0686b15" ed="T"/>者聖人之大有為者也。佛者聖人之大無為
<lb n="0686b16" ed="T"/>者也。有為者以治世。無為者以治心。治心
<lb n="0686b17" ed="T"/>者不接於事。不接於事則善善惡惡之志不
<lb n="0686b18" ed="T"/>可得而用也。治世者宜接於事。宜接於事則
<lb n="0686b19" ed="T"/>賞善罰惡之禮不可不舉也。其心既治謂之
<lb n="0686b20" ed="T"/>情性真正。情性真正則與夫禮義所導而至
<lb n="0686b21" ed="T"/>之者不亦會乎。儒者欲人因教以正其生。佛
<lb n="0686b22" ed="T"/>者欲人由教以正其心<note place="inline">或云欲人正心以行其教</note>心也者徹
<lb n="0686b23" ed="T"/>乎神明。神明也者世不得聞見。故語神明者
<lb n="0686b24" ed="T"/>必諭以出世。今牽於世而議其出世也。是亦
<lb n="0686b25" ed="T"/>不思之甚也。故治世者非儒不可也。治出世
<lb n="0686b26" ed="T"/>非佛亦不可也。二客復相辯其教之末者云
<lb n="0686b27" ed="T"/>云。寂子又諭之曰。君子於事宜揣其本以齊
<lb n="0686b28" ed="T"/>其末。則志常得而言不失也。今也各不詳其
<lb n="0686b29" ed="T"/>所以為教而辯其所奉教。吾未見其得之者
<pb n="0686c" xml:id="T52.2115.0686c" ed="T"/>
<lb n="0686c01" ed="T"/>也。苟辯其末孰不可辯也。二客且止。然寂子
<lb n="0686c02" ed="T"/>與人游也。不接其勢不奉其豪不要其譽。唯
<lb n="0686c03" ed="T"/>其達道與己合者與之視其嘐嘐相訾者悠然
<lb n="0686c04" ed="T"/>不樂從之。或問寂子。子似善於佛。盍揭子之
<lb n="0686c05" ed="T"/>道以示於世。寂子曰。吾道難言也。言乎邇則
<lb n="0686c06" ed="T"/>常不可極。言乎遠則常自得。存乎人通乎神
<lb n="0686c07" ed="T"/>達乎聖。歷乎死生變化而不失。未易一一與
<lb n="0686c08" ed="T"/>俗人語也。誠欲求之當探寂子所著之內書。</p></cb:div>
<lb n="0686c09" ed="T"/><cb:div type="other"><cb:mulu level="2" type="其他">寂子解傲</cb:mulu><head>寂子解傲</head>
<lb n="0686c10" ed="T"/><p xml:id="pT52p0686c1001">寂子為郝氏之隱者也。其性簡靜不齷齪事
<lb n="0686c11" ed="T"/>苛禮。故為俗所謗憎。終以傲誕譏之。寂子初
<lb n="0686c12" ed="T"/>以流俗之說宜不足顧。雖明儕規之亦未始
<lb n="0686c13" ed="T"/>奉教。及壯道業且修而其謗益甚。來相規者
<lb n="0686c14" ed="T"/>愈勤。寂子撫然歎曰。世真無知我者也。乃坐
<lb n="0686c15" ed="T"/>規者與之語曰。俗謂我傲。豈非以吾特立獨
<lb n="0686c16" ed="T"/>行與世不相雜乎。又豈非以吾不能甘言柔
<lb n="0686c17" ed="T"/>顏而與世順俯仰乎。規者曰。不出是也。寂子
<lb n="0686c18" ed="T"/>曰。言道德禮樂者大要在誠。非直飾容貌而
<lb n="0686c19" ed="T"/>事俯仰言語也。吾惡世俗之為禮者。但貌恭
<lb n="0686c20" ed="T"/>而身僶俛。考其誠則萬一無有。內則自欺外
<lb n="0686c21" ed="T"/>實欺人。故吾於人欲其誠信。不專在言語容
<lb n="0686c22" ed="T"/>貌俯仰耳。所謂人者孰不可以誠信接之。誠
<lb n="0686c23" ed="T"/>信之通雖容貌揖讓。不亦末乎。昔嚴子陵於
<lb n="0686c24" ed="T"/>漢乃臥。見盧鴻於唐輒不拜。正謂以誠信待
<lb n="0686c25" ed="T"/>天下也。子謂二子其非乎是耶。必以為傲則
<lb n="0686c26" ed="T"/>吾無如之何也。今俗謂之恭敬。而不問仁鄙
<lb n="0686c27" ed="T"/>義與不義。權利所存則蘧蒢僶俛。馳走於其
<lb n="0686c28" ed="T"/>下甘役身而不殆。苟為權與利不在雖賢與
<lb n="0686c29" ed="T"/>義與坐必倨與視必瞪。施施然驕氣凌人。書
<pb n="0687a" xml:id="T52.2115.0687a" ed="T"/>
<lb n="0687a01" ed="T"/>曰。傲狠明德正。此之謂也。嗚呼俗之所為如
<lb n="0687a02" ed="T"/>是。且不自引其過而反譏我。亦猶蒙塗污而
<lb n="0687a03" ed="T"/>笑不潔。子往矣無更規我。</p></cb:div></cb:div>
<lb n="0687a04" ed="T"/><cb:div type="other"><cb:mulu level="1" type="其他">6 （書）(八-九)</cb:mulu><cb:div type="other"><cb:mulu level="2" type="其他">萬言書上 仁宗皇帝</cb:mulu><head>萬言書上
<lb n="0687a05" ed="T"/>　仁宗皇帝</head>
<lb n="0687a06" ed="T"/><p xml:id="pT52p0687a0601">年月日。杭州靈隱永安蘭若沙門臣契嵩。謹
<lb n="0687a07" ed="T"/>昧死上書　皇帝陛下。某聞。窮不忘道學者
<lb n="0687a08" ed="T"/>之賢也。亡不忘義志士之德也。於此有人。雖
<lb n="0687a09" ed="T"/>非賢德而未始忘其道義也。今欲究其聖人
<lb n="0687a10" ed="T"/>之法之微。此所謂不忘道也。今憂虧損　陛
<lb n="0687a11" ed="T"/>下之政治。是所謂不忘義也。某其人也。某嘗
<lb n="0687a12" ed="T"/>以古今文興儒者以文排佛而佛道浸衰。天
<lb n="0687a13" ed="T"/>下其為善者甚惑。然此以關　陛下政化。不
<lb n="0687a14" ed="T"/>力救則其道與教化失。故山中嘗竊著書以
<lb n="0687a15" ed="T"/>諭世。雖然亦冀傳奏　陛下之丹墀。而微誠
<lb n="0687a16" ed="T"/>不能上感。嘗恐老死巖壑與其志背。今不避
<lb n="0687a17" ed="T"/>死亡之誅。復抱其書趨之轂下。誠欲幸　陛
<lb n="0687a18" ed="T"/>下察其謀道不謀身。為法不為名。發其書而
<lb n="0687a19" ed="T"/>稍視。雖伏斧鑕無所悔也。若今文者皆曰必
<lb n="0687a20" ed="T"/>拒佛故世不用。而尊一王之道慕三代之政。
<lb n="0687a21" ed="T"/>是安知佛之道與王道合也。夫王道者皇極
<lb n="0687a22" ed="T"/>也。皇極者中道之謂也。而佛之道亦曰中道。
<lb n="0687a23" ed="T"/>是豈不然哉。然而適中與正不偏不邪。雖大
<lb n="0687a24" ed="T"/>略與儒同。及其推物理而窮神極妙則與世
<lb n="0687a25" ed="T"/>相萬矣。故其法。曰隨欲。曰隨宜。曰隨對治。
<lb n="0687a26" ed="T"/>曰隨第一義。此其教人行乎中道之謂也。若
<lb n="0687a27" ed="T"/>隨欲者姑勿論。其所謂隨宜者。蓋言凡事必
<lb n="0687a28" ed="T"/>隨其宜而宜之也。其所謂隨其對治。蓋言其
<lb n="0687a29" ed="T"/>善者則善治之。惡者則惡治之。是二者與夫
<pb n="0687b" xml:id="T52.2115.0687b" ed="T"/>
<lb n="0687b01" ed="T"/>王法以慶賞進善以刑罰懲惡。豈遠乎哉。但
<lb n="0687b02" ed="T"/>佛心大公天下之道善而已矣。不必已出者
<lb n="0687b03" ed="T"/>好之。非已出者惡之。然聖人者必神而為之。
<lb n="0687b04" ed="T"/>而二帝三皇庸知其非佛者之變乎。佛者非
<lb n="0687b05" ed="T"/>二帝三皇之本耶。詩曰。神之格思。不可度思。
<lb n="0687b06" ed="T"/>矧可射思。是蓋言神之所謂不可測也。苟有
<lb n="0687b07" ed="T"/>以其所宜而宜之　陛下乃帝王之真主也。
<lb n="0687b08" ed="T"/>宜善帝王之道也。今　陛下專志聖斷。益舉
<lb n="0687b09" ed="T"/>皇極以臨天下。任賢與才政事大小必得其
<lb n="0687b10" ed="T"/>所。號令不失其信。制度文物不失其宜。可賞
<lb n="0687b11" ed="T"/>者賞之。可罰者罰之。使　陛下堯舜之道德
<lb n="0687b12" ed="T"/>益明益奮。則佛氏之道果在　陛下之治體
<lb n="0687b13" ed="T"/>矣。經曰。治世語言資生業等皆順正法。此之
<lb n="0687b14" ed="T"/>謂也。此推聖人之遠體。不止論其近迹耳。然
<lb n="0687b15" ed="T"/>遠體者人多不見。近迹者僧多束執。惟　陛
<lb n="0687b16" ed="T"/>下聖人。遠近皆察。幸　陛下發其遠體。使儒
<lb n="0687b17" ed="T"/>者知之。諭其近迹。使僧者通之。夫迹者屬教。
<lb n="0687b18" ed="T"/>而體者屬道。非道則其教無本。非教則其道
<lb n="0687b19" ed="T"/>不顯。故教與道相須也。昔唐德宗欲慕其道
<lb n="0687b20" ed="T"/>而不奉其教。非知道也。懿宗泥其教而不體
<lb n="0687b21" ed="T"/>其道。非知教也。武宗蔑佛蓋不知其教道者
<lb n="0687b22" ed="T"/>也。某竊窺　陛下讚誦佛乘之文　陛下可
<lb n="0687b23" ed="T"/>謂大明。夫佛氏教道者也。而學者乃有不諭
<lb n="0687b24" ed="T"/>　陛下聖德如此。何其未之思也。洪範曰。會
<lb n="0687b25" ed="T"/>其有極。歸其有極。此總謂之皇建。其有極之
<lb n="0687b26" ed="T"/>意。明王道唯以大中為准。必無黨無偏無反
<lb n="0687b27" ed="T"/>無側。其合會其有中道者同歸其中道耳。春
<lb n="0687b28" ed="T"/>秋之法尊中國而卑夷狄。其時諸侯雖中國。
<lb n="0687b29" ed="T"/>或失其義亦夷狄之。雖夷狄者。苟得其義亦
<pb n="0687c" xml:id="T52.2115.0687c" ed="T"/>
<lb n="0687c01" ed="T"/>中國之。是亦孔子用其大中之道也。故傳曰。
<lb n="0687c02" ed="T"/>君子之於天下也。無適也無莫也。義之與比。
<lb n="0687c03" ed="T"/>義者理也。聖人唯以適理為當。豈不然乎。而
<lb n="0687c04" ed="T"/>學者胡不審洪範春秋之旨酌仲尼之語以為
<lb n="0687c05" ed="T"/>議論。何其取捨與聖人之法相盩。徒欲苟三
<lb n="0687c06" ed="T"/>代而無佛耶。夫三代之時。其民初宜一教治
<lb n="0687c07" ed="T"/>之。故獨用其一教也。三代之後。其民一教將
<lb n="0687c08" ed="T"/>不暇治。或曰天以佛教相與而共治之乎。夫
<lb n="0687c09" ed="T"/>天下之不可欺。莫甚乎天人之際也。今欲明
<lb n="0687c10" ed="T"/>此不若以天人而驗之。佛教傳之諸夏垂千
<lb n="0687c11" ed="T"/>載矣。舉其法必天地鬼神順之人民從之。深
<lb n="0687c12" ed="T"/>感而盛化者益以多矣。其事古今之所聞見
<lb n="0687c13" ed="T"/>者。皆可以條對而籌數也。凡所謂教者皆古
<lb n="0687c14" ed="T"/>聖人順天時適民所宜而為之。以救世治者
<lb n="0687c15" ed="T"/>也。然聖人之心宜與天心相同。但在於逐人
<lb n="0687c16" ed="T"/>不陷惡而已矣。豈局其教之一二乎。書豈不
<lb n="0687c17" ed="T"/>曰。為善不同同歸乎治也。今論者不探其所
<lb n="0687c18" ed="T"/>以為教之深遠者。第見其徒不事事在家逃
<lb n="0687c19" ed="T"/>脫外形骸不躬衣食。以為詭異與俗相遠而
<lb n="0687c20" ed="T"/>切深譏之。徒惡黑黧為患。而不見脈患之深
<lb n="0687c21" ed="T"/>也。黑黧不過變其皮膚矣。脈患至深則絕人
<lb n="0687c22" ed="T"/>性命也。今聖人導之剸情愛委身世表。欲其
<lb n="0687c23" ed="T"/>全性命之至本。以治生死之大病。所謂治其
<lb n="0687c24" ed="T"/>出世者也。猶老氏曰。吾所以有大患者為吾
<lb n="0687c25" ed="T"/>有身。及吾無身吾有何患矣。今人不稍謝其
<lb n="0687c26" ed="T"/>能與天下療其大病。乃輒比世教而譏。是亦
<lb n="0687c27" ed="T"/>其所見之未達也。抑又聞凡事造形者則易
<lb n="0687c28" ed="T"/>見。在理者則難覩。蓋形之者灼然。而理之者
<lb n="0687c29" ed="T"/>幽微也。若今之佛教弘益天下之事甚多。但
<pb n="0688a" xml:id="T52.2115.0688a" ed="T"/>
<lb n="0688a01" ed="T"/>其為理幽奧而學者寡能見之。某雖不足與
<lb n="0688a02" ed="T"/>知今試推其大概者歟。端以進之　陛下。冀
<lb n="0688a03" ed="T"/>　陛下垂之以諭天下學者。則其死生之大
<lb n="0688a04" ed="T"/>幸也。某聞佛法者大要在人正其心。其心果
<lb n="0688a05" ed="T"/>正。則其為道也至為德也盛。蓋其所說情性
<lb n="0688a06" ed="T"/>辨而真妄審也。若今　陛下以太和養誠。以
<lb n="0688a07" ed="T"/>仁恩禮義懷天下。雖其盛美已効。苟以佛法
<lb n="0688a08" ed="T"/>正心。則其為道德益充益茂矣。經曰。妙淨明
<lb n="0688a09" ed="T"/>心性一切心。此之謂也。昔唐明皇。初引釋老
<lb n="0688a10" ed="T"/>之徒以無為見性。遂自清淨從事於熏修。故
<lb n="0688a11" ed="T"/>開元之間天下大治三十年。蔚有貞觀之風而
<lb n="0688a12" ed="T"/>天子之壽七十八歲。享國四十五載。是庸知
<lb n="0688a13" ed="T"/>非因佛法助其道德如此也歟。梁武帝。齋戒
<lb n="0688a14" ed="T"/>修潔過於高僧。亦享垂五十年。而江表小康
<lb n="0688a15" ed="T"/>其壽特出於長壽。此亦佛法助治之驗也。使
<lb n="0688a16" ed="T"/>唐不溢情梁不過卑。知人任人。其為德皆
<lb n="0688a17" ed="T"/>慎始終也。豈不盡善盡美乎。然此　陛下素
<lb n="0688a18" ed="T"/>所留意。其密資　陛下之睿聖者。乃　陛下
<lb n="0688a19" ed="T"/>自知而自得也。豈藉芻蕘之言耳。然此必陳
<lb n="0688a20" ed="T"/>之云云者蓋欲幸　陛下詔以示學者。使其
<lb n="0688a21" ed="T"/>知佛之法有益於帝王之道德者如此也。某
<lb n="0688a22" ed="T"/>又聞。佛之法以興善止惡為其大端。此又最
<lb n="0688a23" ed="T"/>益　陛下之教化者也。請試校之。若今天下
<lb n="0688a24" ed="T"/>國家。州置庠序邑置學校。以興起教化者也。
<lb n="0688a25" ed="T"/>詩書禮義之說習民。欲其為善日益。而冀其
<lb n="0688a26" ed="T"/>姦惡不萌於心。官師者又資以宣政化。而文
<lb n="0688a27" ed="T"/>儒之昌盛雖三代兩漢無以過也。然而里巷
<lb n="0688a28" ed="T"/>鄉墅之家其人猶有耳。未始聞詩書之音。口
<lb n="0688a29" ed="T"/>不道禮義之詞。如此者何限。蓋又習聞佛說
<pb n="0688b" xml:id="T52.2115.0688b" ed="T"/>
<lb n="0688b01" ed="T"/>為善致福為惡致罪。罪則通於鬼神。福則通
<lb n="0688b02" ed="T"/>於生死。其人下自男女夫婦之愚。上抵賢哲
<lb n="0688b03" ed="T"/>之倫。鮮不以此而相化。克己齋戒縱生而止
<lb n="0688b04" ed="T"/>殺。或日月年或修其身者。稱頌佛經。天下
<lb n="0688b05" ed="T"/>四海之內。幾徧乎閭里營<anchor xml:id="beg_d" type="cb-app"/>戍<anchor xml:id="end_d"/>也。然其間悛心
<lb n="0688b06" ed="T"/>改行。為仁為慈為孝為廉為恭為順為真為
<lb n="0688b07" ed="T"/>誠。其意亦不少也。乃今古耳目之所常接耳
<lb n="0688b08" ed="T"/>脫。若家至戶到而接之如此者。恐不啻半天
<lb n="0688b09" ed="T"/>下也。雖其趨習之端與儒不同至於入善成
<lb n="0688b10" ed="T"/>治。則與夫詩書禮義所致者何異乎。所謂最
<lb n="0688b11" ed="T"/>益　陛下之教化者。此其是也。唐書曰。雖其
<lb n="0688b12" ed="T"/>異方之教無損理原。蓋此之謂也。抑又聞佛
<lb n="0688b13" ed="T"/>氏之法。以五戒十善為教導世俗者。謂五戒
<lb n="0688b14" ed="T"/>修也。所以成人。十善修也所以生天。二端皆
<lb n="0688b15" ed="T"/>不治之而縱心乎。十惡者不唯不至乎天人。
<lb n="0688b16" ed="T"/>而後陷其神於負處也。今天下之人以五戒
<lb n="0688b17" ed="T"/>十善而自修者。固以多矣。大凡循善則無惡。
<lb n="0688b18" ed="T"/>無惡則不煩刑罰。今以戒善而不煩　陛下
<lb n="0688b19" ed="T"/>之刑法者。天下豈謂無有益也。蓋不按而自
<lb n="0688b20" ed="T"/>覺矣。而天下郡邑其刑有時而省。其獄有時
<lb n="0688b21" ed="T"/>而空。庸知其非因陰助而然也。宋之何尚之
<lb n="0688b22" ed="T"/>謂其君曰。能行一善則去一惡。去一惡則息
<lb n="0688b23" ed="T"/>一刑。一刑息於家萬刑息於國。則　陛下之
<lb n="0688b24" ed="T"/>言坐致太平是也。然佛法能與　陛下省其
<lb n="0688b25" ed="T"/>刑獄。又如此也。抑又聞佛者其人神靈睿知。
<lb n="0688b26" ed="T"/>古云大不測人也。死生變化自若。而死生不
<lb n="0688b27" ed="T"/>能變化。蓋其所得之道大妙。妙乎天地鬼神。
<lb n="0688b28" ed="T"/>而天地鬼神嘉之。其為聖人也。亦與世之所
<lb n="0688b29" ed="T"/>謂聖人異也。范曄西域論曰。靈聖之所降集。
<pb n="0688c" xml:id="T52.2115.0688c" ed="T"/>
<lb n="0688c01" ed="T"/>賢懿之所挺生。裵休亦曰。知佛為大聖人。其
<lb n="0688c02" ed="T"/>教有不可思議之事。是二者始知佛之所以
<lb n="0688c03" ed="T"/>為聖人也。故其為法為言。乃能感天地而懷
<lb n="0688c04" ed="T"/>鬼神幽冥。要其法欽其言。而古人嘗發於巫
<lb n="0688c05" ed="T"/>覡卜祝接於夢寐者。固亦多矣。河海方波濤
<lb n="0688c06" ed="T"/><g ref="#CB06048">󱞠</g>湧其舟欲沒人之欲溺。及投佛之經則波
<lb n="0688c07" ed="T"/>清水平民得無害。民欲暘若以其法而禱之
<lb n="0688c08" ed="T"/>天地。而天地暘。民欲雨若以其法而禱之。尠
<lb n="0688c09" ed="T"/>不之效。然其遺風餘法。與天下為福為祥而
<lb n="0688c10" ed="T"/>如此。此又人耳目之所常接者也。與　陛下
<lb n="0688c11" ed="T"/>禋天地祀社稷禱乎百神而與民為福者。何
<lb n="0688c12" ed="T"/>以異乎。祭法曰。法施於民則祀之。能禦大菑
<lb n="0688c13" ed="T"/>能捍大患則祀之。若今佛法也。上則密資天
<lb n="0688c14" ed="T"/>子之道德。次則與天下助教化。其次則省刑
<lb n="0688c15" ed="T"/>獄。又其次則與天下致福却禍。以先王之法
<lb n="0688c16" ed="T"/>裁之。可斥乎可事乎。然儒者以佛道為異端。
<lb n="0688c17" ed="T"/>惡其雜儒術以妨聖人之道行乃比楊墨俗法
<lb n="0688c18" ed="T"/>而排之。是亦君子之誤也。而佛老與孔周。自
<lb n="0688c19" ed="T"/>古帝王並用其教以治其世。俗幾乎百代。是
<lb n="0688c20" ed="T"/>佛之教巍巍然關乎天地人神。豈以楊墨為
<lb n="0688c21" ed="T"/>比。蓋論者未思其所以相妨之謂也。大凡其
<lb n="0688c22" ed="T"/>事異而意異者鮮能濟事。意同而事不同者
<lb n="0688c23" ed="T"/>鮮不濟事。夫於事不濟乃謂相妨而濟事。豈
<lb n="0688c24" ed="T"/>謂相妨乎。今佛者其教固同。導人而為善。雖
<lb n="0688c25" ed="T"/>其所作者而有前後。蓋以前後而相資也。孰
<lb n="0688c26" ed="T"/>謂有妨聖人之道乎。若夫儒經有與佛經意
<lb n="0688c27" ed="T"/>似者。數端含而蘊之。若待佛教而發明之。然
<lb n="0688c28" ed="T"/>意密且遠。而後儒注解牽於教。不能遠見聖
<lb n="0688c29" ed="T"/>人之奧旨。豈非傳所謂夫子之文章可得而
<pb n="0689a" xml:id="T52.2115.0689a" ed="T"/>
<lb n="0689a01" ed="T"/>聞也。夫子之言性與天道。不可得而聞也。今
<lb n="0689a02" ed="T"/>試較之亦幸　陛下垂之學者。若中庸曰。自
<lb n="0689a03" ed="T"/>誠明謂之性。自明誠謂之教。是豈不與經所
<lb n="0689a04" ed="T"/>謂實性一相者似乎。中庸但道其誠。未始盡
<lb n="0689a05" ed="T"/>其所以誠也。及乎佛氏演其所以誠者。則所
<lb n="0689a06" ed="T"/>謂彌法界遍萬有。形天地幽鬼神。而常示而
<lb n="0689a07" ed="T"/>天地鬼神不見所以者。此言其大略耳。若其
<lb n="0689a08" ed="T"/>重玄疊妙之謂則群經存焉。此疑若與聖人
<lb n="0689a09" ed="T"/>廣其誠說而驗之乎。孔子曰。質諸鬼神而無
<lb n="0689a10" ed="T"/>疑。而百世以俟聖人而無惑。其意豈非如此
<lb n="0689a11" ed="T"/>也。又曰。惟天下至誠能盡其性。能盡其性則
<lb n="0689a12" ed="T"/>能盡人之性。盡人之性則盡物之性。以至與
<lb n="0689a13" ed="T"/>天地參耳。是蓋明乎天地人物其性通也。豈
<lb n="0689a14" ed="T"/>不與佛教所謂萬物同一真性者似乎。中庸
<lb n="0689a15" ed="T"/>雖謂其大同。而未發其所以同也。及佛氏推
<lb n="0689a16" ed="T"/>其所以同。則謂萬物其本皆一清淨。及其染
<lb n="0689a17" ed="T"/>之遂成人也物也。乃與聖人者差異。此所謂
<lb n="0689a18" ed="T"/>同而異。異而同者也。明其同所以使其求本
<lb n="0689a19" ed="T"/>以修迹趨乎聖人之道也。明其異所以使其
<lb n="0689a20" ed="T"/>修迹而復本不敢濫乎聖人之道德也。其又
<lb n="0689a21" ed="T"/>曰至誠無息。不息則久。久則徵。徵則悠遠以
<lb n="0689a22" ed="T"/>至悠久。所以成物博厚配地。高明配天。悠
<lb n="0689a23" ed="T"/>久無疆如此者不見而章。不動而變。無為而
<lb n="0689a24" ed="T"/>成。天地之道可一言而盡矣。豈不與佛所謂
<lb n="0689a25" ed="T"/>法界常住不增不減者似乎。中庸其意尚謙。
<lb n="0689a26" ed="T"/>未踰其天地者也。及佛氏所論法界者。謂其
<lb n="0689a27" ed="T"/>廣大靈明而包裏乎十方者也。其謂博厚高
<lb n="0689a28" ed="T"/>明。豈止與天地相配而已矣。經曰。不知色身
<lb n="0689a29" ed="T"/>外洎山河大地虛空咸是妙明真心中物。豈
<pb n="0689b" xml:id="T52.2115.0689b" ed="T"/>
<lb n="0689b01" ed="T"/>不然乎。而孔子未發之者。蓋尊天地而欲行
<lb n="0689b02" ed="T"/>其教也。其所謂悠久所以成物。是亦可求其
<lb n="0689b03" ed="T"/>包含之意耳。其又曰。其為物不貳則其生物
<lb n="0689b04" ed="T"/>不測。天地之道博也厚也高也明也悠也久
<lb n="0689b05" ed="T"/>也。今夫天斯昭昭之多。及其無窮也。日月星
<lb n="0689b06" ed="T"/>辰繫焉。萬物覆焉。以至夫地一撮土之多云
<lb n="0689b07" ed="T"/>云者。是豈不與佛教所謂世界之始乃有光
<lb n="0689b08" ed="T"/>明風輪先色界天其後有安住風輪成乎天地
<lb n="0689b09" ed="T"/>者似乎。中庸雖尊其所以生。而未見其所以
<lb n="0689b10" ed="T"/>生也。及佛氏謂乎天地山河之所以生者。其
<lb n="0689b11" ed="T"/>本由夫群生心識之所以變。乃生此諸有為
<lb n="0689b12" ed="T"/>之相耳。故經曰。想澄成國土。知覺乃眾生。
<lb n="0689b13" ed="T"/>孔子所謂其為物不二。其生物不測者。似此
<lb n="0689b14" ed="T"/>而不疑。亦以分明者也。若洪範五福六極之
<lb n="0689b15" ed="T"/>說者。此儒者極言其報應者也。嘗竊考之其
<lb n="0689b16" ed="T"/>意微旨。若關乎佛氏所云其三界者也。注疏
<lb n="0689b17" ed="T"/>者亦牽於教。不復能遠推之。豈為然也。其一
<lb n="0689b18" ed="T"/>曰。凶短折壽。其五曰。惡惡醜也。若有殤子
<lb n="0689b19" ed="T"/>者。纔生則死。豈亦惡政所加而致凶短折耶。
<lb n="0689b20" ed="T"/>蓋人生其相狀妍醜者。乃父母所生其形素
<lb n="0689b21" ed="T"/>定。豈必謂當世惡政而致之乎。然聖人含其
<lb n="0689b22" ed="T"/>意而未發者。豈不以人情便近而昧遠。未即
<lb n="0689b23" ed="T"/>以他生語之疑。其亦有所待者也。及乎佛教。
<lb n="0689b24" ed="T"/>謂人生之美惡適以其往世修與不修致如此
<lb n="0689b25" ed="T"/>也。此世修與不修。則其美惡之報復在其後
<lb n="0689b26" ed="T"/>世耳。用此以求孔子之意。可盡也。若繫辭曰。
<lb n="0689b27" ed="T"/>原始要終故有死生之說。精氣為物游魂為
<lb n="0689b28" ed="T"/>變。是故知鬼神之情狀。是豈不與佛氏所謂
<lb n="0689b29" ed="T"/>生死者皆以神識出沒諸趣者似乎。孔子略
<pb n="0689c" xml:id="T52.2115.0689c" ed="T"/>
<lb n="0689c01" ed="T"/>言。蓋其發端耳。及佛氏所明夫生死變化者。
<lb n="0689c02" ed="T"/>非謂天地造化自然耳。蓋生死者各以其業
<lb n="0689c03" ed="T"/>感為人為鬼神為異類。而其生死變化之所
<lb n="0689c04" ed="T"/>以然者。于此不亦益明乎。詩曰。神之格思。不
<lb n="0689c05" ed="T"/>可度思。矧可射思。書曰。茲致多生先哲王
<lb n="0689c06" ed="T"/>在天。是不唯聖人但欲致敬於鬼神耳。亦意
<lb n="0689c07" ed="T"/>謂人之精明不滅。不可不治之也。此與佛教
<lb n="0689c08" ed="T"/>人人為德為善資神以清升者何以異乎。孔
<lb n="0689c09" ed="T"/>子但不顯說耳。及佛氏則推而盡之矣。晉
<lb n="0689c10" ed="T"/>書。王坦之與竺法師相約報驗之事。其亦明
<lb n="0689c11" ed="T"/>矣。佛教其言不虛。多此類也。而如此數說
<lb n="0689c12" ed="T"/>者皆造其端於儒。而廣推效於佛。豈聖人自
<lb n="0689c13" ed="T"/>以冥數潛通不使人而輒識乎。不爾何其道
<lb n="0689c14" ed="T"/>理之相貫如此也。漢書曰。蓋遵俗無方適物
<lb n="0689c15" ed="T"/>異會取諸同歸指諸疑說。則大道通耳。豈不
<lb n="0689c16" ed="T"/>然乎。而列子亦謂。孔子嘗曰。西方之人有聖
<lb n="0689c17" ed="T"/>者焉。不治而不亂。不言不自信。不化而自行。
<lb n="0689c18" ed="T"/>蕩蕩乎民無能名焉。然列子之說雖不載於
<lb n="0689c19" ed="T"/>五經六籍。蓋尊中國聖人以立教。或雖有其
<lb n="0689c20" ed="T"/>言而不宜書之。諸子得以誌之耶。此儒佛不
<lb n="0689c21" ed="T"/>可相非。又益明矣。抑又聞佛謂於其道未有
<lb n="0689c22" ed="T"/>了者謂之權教。於其道了然者謂之實教。實
<lb n="0689c23" ed="T"/>者受人以頓。權者受人以漸。所謂人天乘者
<lb n="0689c24" ed="T"/>蓋言其漸之漸者也。今以儒五常之教較之。
<lb n="0689c25" ed="T"/>正與其五教十善人天乘者同也。豈儒之聖
<lb n="0689c26" ed="T"/>人不亦以佛之權者而教人以漸乎。佛經所
<lb n="0689c27" ed="T"/>謂孔子乃是昔儒童聖人焉。或其然也。故傳
<lb n="0689c28" ed="T"/>曰。可與適道未可與權。權者不亦甚而不易
<lb n="0689c29" ed="T"/>知乎。然佛法播此。故亦已久矣。見重於人君
<pb n="0690a" xml:id="T52.2115.0690a" ed="T"/>
<lb n="0690a01" ed="T"/>臣之聖賢者。胡可勝數。而陛下之聖祖。宗
<lb n="0690a02" ed="T"/>奉其法而張之。其又過於古之天子也。先皇
<lb n="0690a03" ed="T"/>帝至聖最知。其然雖作崇釋論廣之。今　陛
<lb n="0690a04" ed="T"/>下明聖。又悉究其道妙天下方向風慕德。欲
<lb n="0690a05" ed="T"/>因　陛下而以佛為善也。世之學者何其未
<lb n="0690a06" ed="T"/>知信也。然雖大公之世可以顯大道。大明之
<lb n="0690a07" ed="T"/>人可以斷大疑。今　陛下聖人誠大明也
<lb n="0690a08" ed="T"/>　陛下盛世誠大公也。而正夫儒佛二聖人之道
<lb n="0690a09" ed="T"/>斷天下之疑。豈不屬　陛下今日耳。某幸
<lb n="0690a10" ed="T"/>　陛下出其書與公卿詳之。苟其說不甚謬妄。
<lb n="0690a11" ed="T"/>願垂天下使儒者儒之佛者佛之。各以其法
<lb n="0690a12" ed="T"/>贊　陛下之化治如前所論。遺為萬世定鑒
<lb n="0690a13" ed="T"/>而後制絕其相訾之說。俾佛法而更始自
<lb n="0690a14" ed="T"/>　陛下聖朝。是不唯佛之徒之幸。抑亦天下生
<lb n="0690a15" ed="T"/>靈之幸豈唯生靈之幸。亦天下鬼神之大慶
<lb n="0690a16" ed="T"/>也。抑又聞　陛下存佛教於天下者。必欲其
<lb n="0690a17" ed="T"/>與生為福之。効天下之人以為其徒者。必欲
<lb n="0690a18" ed="T"/>行其教法也。欲其教行則必欲以其法而導
<lb n="0690a19" ed="T"/>人為善也。如此則天下為善為福誠繫於其
<lb n="0690a20" ed="T"/>法。法行與否誠繫於其徒也。是以天下務其
<lb n="0690a21" ed="T"/>徒而為急。苟存其法而其徒不得其人。其法
<lb n="0690a22" ed="T"/>亦何以為効也。易曰。苟非其人道不虛行。豈
<lb n="0690a23" ed="T"/>不然哉。然則得人在制其徒。及其時而學習
<lb n="0690a24" ed="T"/>之使成其器。及其時則其學習易成人。過其
<lb n="0690a25" ed="T"/>時則其教諭難入也。昔佛制使人年盈二十。
<lb n="0690a26" ed="T"/>乃使得受具足戒出家則聽以其沙彌從事沙
<lb n="0690a27" ed="T"/>彌者蓋容以其童子而出家也。其意以後世
<lb n="0690a28" ed="T"/>其人根器益鈍而頓解者鮮。必資其早教少
<lb n="0690a29" ed="T"/>習。及其心未濫而漸之於道也。二十乃得受
<pb n="0690b" xml:id="T52.2115.0690b" ed="T"/>
<lb n="0690b01" ed="T"/>具足戒者。蓋以習性已成志慮已定。可使守
<lb n="0690b02" ed="T"/>戒而行道也。其自既爾必能推之以善於人
<lb n="0690b03" ed="T"/>也。故謂三寶之間相承而續佛慧命者。唯藉
<lb n="0690b04" ed="T"/>於僧寶耳。其出家之制在律部最為定法。不
<lb n="0690b05" ed="T"/>可輒踰也。昔進言於　陛下者曰。其人未年
<lb n="0690b06" ed="T"/>二十者不得聽之出家。何其與佛制大相戾
<lb n="0690b07" ed="T"/>耶。二十而出家者姑使其預僧勝緣可也。苟
<lb n="0690b08" ed="T"/>欲其大成器行道而與　陛下導人為善。恐
<lb n="0690b09" ed="T"/>其未然也。此可自驗。夫二十而始出家者。使
<lb n="0690b10" ed="T"/>其稍聰且明。誦一經矻矻不暇他習三四年
<lb n="0690b11" ed="T"/>僅就。及其試之一舉而得者。百不一二。其次
<lb n="0690b12" ed="T"/>五六年乃誦一經。其次暗鈍者。或十年而僅
<lb n="0690b13" ed="T"/>能誦之。苟其如此幸得納戒而為僧其人年
<lb n="0690b14" ed="T"/>不三十已四十矣。就使其人三十五六而使
<lb n="0690b15" ed="T"/>預大戒。猶恐其扞格而不勝其學習也。況以
<lb n="0690b16" ed="T"/>三四十者而欲其通明練習。其所謂禪者講
<lb n="0690b17" ed="T"/>者律者戒定慧者。他教聖人之道異方殊俗
<lb n="0690b18" ed="T"/>之言語者。此又恐其不能也。必爾使其二十
<lb n="0690b19" ed="T"/>而始出家者。不亦誤乎。進言。又以其少預僧
<lb n="0690b20" ed="T"/>倫。加於耆宿之上為嫌。乃謂制之。然此以僧
<lb n="0690b21" ed="T"/>坐列之法而律成之可也。夫僧坐列之法。亦
<lb n="0690b22" ed="T"/>有以聲德而相推上下者也。不止其年臘高
<lb n="0690b23" ed="T"/>者須上。有名德而年少者必下也。今以其坐
<lb n="0690b24" ed="T"/>列高下而遂定其出家制。豈謂得其事宜耶。
<lb n="0690b25" ed="T"/>夫佛制出家之律。蓋其徒所生之本源耶。苟
<lb n="0690b26" ed="T"/><anchor xml:id="beg_e" type="cb-app"/>汩<anchor xml:id="end_e"/>其源而欲其流之清。是亦惑矣。大凡人知
<lb n="0690b27" ed="T"/>道而有所守者。其為非則鮮矣。其不知道而
<lb n="0690b28" ed="T"/>無所守者。其作過必多矣。若近世僧輩以過
<lb n="0690b29" ed="T"/>而觸　陛下刑禁者。蓋其習學不正罔有所
<pb n="0690c" xml:id="T52.2115.0690c" ed="T"/>
<lb n="0690c01" ed="T"/>守而致然耶。某竊恐其徒而今而後。益無所
<lb n="0690c02" ed="T"/>守頻觸刑禁。并其教道而辱之。又憂其法益
<lb n="0690c03" ed="T"/>不得其人。而聖人之法微而遂滅矣。用此常
<lb n="0690c04" ed="T"/>寢不安食不甘。實欲　陛下復其舊制遵行
<lb n="0690c05" ed="T"/>　先帝之法。務與佛制而相近也。出家則不
<lb n="0690c06" ed="T"/>限年之少壯。其業稍精則宜廣之。其心益誠
<lb n="0690c07" ed="T"/>則宜正之。如此庶幾萬一得其人也。又幸
<lb n="0690c08" ed="T"/>　陛下精其師率者宜勸之正。其正者而廣之。
<lb n="0690c09" ed="T"/>如此亦庶幾其徒萬一軌道而鮮過也。所謂
<lb n="0690c10" ed="T"/>其師率者今天下主禪之眾者主其講之眾者
<lb n="0690c11" ed="T"/>所謂置正者。今郡國之僧正者也。果不以其
<lb n="0690c12" ed="T"/>僥倖為誠能張其教法者。幸少加以禮服。脫
<lb n="0690c13" ed="T"/>以其公而失之亦將宥之。察吏誣而無屈陷
<lb n="0690c14" ed="T"/>之刑。如此可以使其徒而慕之尚之也。是亦
<lb n="0690c15" ed="T"/>勸誘之一道也。其徒苟欲求師訪道千里之
<lb n="0690c16" ed="T"/>遠。有司不以憑由而阻之。使人無迫戚之心
<lb n="0690c17" ed="T"/>往來裕如也。然憑由之制本用防惡。及其小
<lb n="0690c18" ed="T"/>吏侮之而返更防善。此又在百執事而宜深
<lb n="0690c19" ed="T"/>察之。若某委於山谷不數數於世。亦已久矣。
<lb n="0690c20" ed="T"/>方其著書欲出山中。而耆舊者把袂而相留
<lb n="0690c21" ed="T"/>曰。爾以道自勝於山林可謂得矣。乃一旦而
<lb n="0690c22" ed="T"/>輒動。何不自重其去就。且留。某謂其人曰。吾
<lb n="0690c23" ed="T"/>佛法實聖賢之道源。天下之善本。今其人不
<lb n="0690c24" ed="T"/>知。乃相與譏佛而沮法。吾憂其損天下之善
<lb n="0690c25" ed="T"/>本。欲往賴吾　帝而勸誘之。亦欲資其治世
<lb n="0690c26" ed="T"/>也。神明在上實聞斯語。非如他術衒鬻僥倖
<lb n="0690c27" ed="T"/>欲有求也。然平生為法不為已。不亦重乎。而
<lb n="0690c28" ed="T"/>某一介守死。豈足自為輕重也。其人又曰。吾
<lb n="0690c29" ed="T"/>　帝以寺廟與爾徒布諸四海。豈不盛矣。亦
<pb n="0691a" xml:id="T52.2115.0691a" ed="T"/>
<lb n="0691a01" ed="T"/>云何哉。某又謂之曰。爾屬知其一不知其二。
<lb n="0691a02" ed="T"/>夫聖人之道在正。不在盛也。而某區區螻蟻
<lb n="0691a03" ed="T"/>之志。其實如此。儻　陛下垂天地之察則其
<lb n="0691a04" ed="T"/>幸爾。契嵩之書。其前後臣之。其中名之者。亦
<lb n="0691a05" ed="T"/>有所云也。夫君臣之謂。蓋聖人以定在公者
<lb n="0691a06" ed="T"/>尊卑也。自古唯衣冠縉紳者歟。今為僧祝髮
<lb n="0691a07" ed="T"/>隳形儀。範與人間雖異而輒與衣冠。所稱相
<lb n="0691a08" ed="T"/>濫不乃失其事宜耶。孔子曰。必也正名乎。僧
<lb n="0691a09" ed="T"/>人預其人臣之謂。其名豈為正哉。儒有上不
<lb n="0691a10" ed="T"/>臣天子。下不事諸侯。昔王<g ref="#CB00649">󰊉</g>嚴光不臣不名
<lb n="0691a11" ed="T"/>於漢。豈其然也。僧本蹈道世外。又敢冒其人
<lb n="0691a12" ed="T"/>臣之稱也。然僧而臣之者。善出近世不稽之
<lb n="0691a13" ed="T"/>例也。以其書前後稱臣者。表始終不敢違例。
<lb n="0691a14" ed="T"/>其中名之者。表不敢果以非其所宜者以見
<lb n="0691a15" ed="T"/>　陛下也干冒　天威不任皇恐之至不宣。</p></cb:div>
<lb n="0691a16" ed="T"/><cb:juan n="008" fun="close"><cb:jhead>鐔津文集卷第八</cb:jhead></cb:juan>
</cb:div></body>
<back>
<cb:div type="apparatus">
<head>校勘記</head>
<p>
<choice cb:from="#beg_d" cb:to="#end_d"><corr>戍</corr><sic>戌</sic></choice>
<choice cb:resp="#resp2" cb:from="#beg_e" cb:to="#end_e"><corr>汩</corr><sic>汨</sic></choice>
</p>
</cb:div>
<cb:div type="cbeta-notes">
<head>CBETA 校勘記</head>
<p>
</p>
</cb:div>
<cb:div type="taisho-notes">
<head>大正 校勘記</head>
<p>
</p>
</cb:div>
</back></text></TEI>