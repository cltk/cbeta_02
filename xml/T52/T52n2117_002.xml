<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T52n2117">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 2117 三教平心論</title>
			<author>元 劉謐撰</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.12 $<date>$Date: 2009/04/23 08:13:46 $</date></edition>
	</editionStmt>
	<extent>2卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2009/04/23 08:13:46 $</date>
	</publicationStmt>
	<sourceDesc>
		<bibl>Taisho Tripitaka Vol. 52, No. 2117 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，北美某大德提供</p>
	</projectDesc>
<charDecl>
<char xml:id="CB00649">
	<charName>CBETA CHARACTER CB00649</charName>
	<charProp>
		<localName>composition</localName>
		<value>[襾/(革*月)]</value>
	</charProp>
	<charProp>
		<localName>normalized form</localName>
		<value>霸</value>
	</charProp>
	<mapping type="normal_unicode">U+8987</mapping>
	<mapping cb:dec="983689" type="PUA">U+F0289</mapping>
</char>
<char xml:id="CB04636">
	<charName>CBETA CHARACTER CB04636</charName>
	<charProp>
		<localName>composition</localName>
		<value>[王*(虍-七+(一/八/八/目))]</value>
	</charProp>
	<charProp>
		<localName>normalized form</localName>
		<value>璿</value>
	</charProp>
	<mapping cb:dec="987676" type="PUA">U+F121C</mapping>
</char>
<char xml:id="CB06707">
	<charName>CBETA CHARACTER CB06707</charName>
	<charProp>
		<localName>composition</localName>
		<value>[病-丙+(臾/貝)]</value>
	</charProp>
	<mapping type="unicode">U+24F0A</mapping>
	<mapping cb:dec="989747" type="PUA">U+F1A33</mapping>
</char>
</charDecl>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-12-14T11:45:59">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="序">三教平心論序</cb:mulu><cb:div type="other">
<pb n="0787b" xml:id="T52.2117.0787b" ed="T"/>
<lb n="0787b01" ed="T"/>
<milestone n="2" unit="juan"/>
<lb n="0787b02" ed="T"/><cb:juan n="002" fun="open"><cb:mulu n="2" type="卷"></cb:mulu><cb:jhead>三教平心論卷下</cb:jhead></cb:juan>
<lb n="0787b03" ed="T"/>
<lb n="0787b04" ed="T"/><byline cb:type="Author">靜齋學士劉謐撰</byline>
<lb n="0787b05" ed="T"/><p xml:id="pT52p0787b0501">愈又曰。其身死已久。枯朽之骨凶穢之餘。豈
<lb n="0787b06" ed="T"/>宜以入宮禁。蓋以佛身之舍利。而比凡庶之
<lb n="0787b07" ed="T"/>朽骨。何其無忌憚。一至此哉。涅槃經曰。爾時
<lb n="0787b08" ed="T"/>世尊。以大悲力從心胸中火湧棺外。漸漸闍
<lb n="0787b09" ed="T"/>維碎金體成末舍利。以是知佛骨者。佛之舍
<lb n="0787b10" ed="T"/>利也。吳孫權赤烏四年。康居國三藏康僧會
<lb n="0787b11" ed="T"/>至金陵。詔至問狀。會進曰。如來大師化已千
<lb n="0787b12" ed="T"/>年。然靈骨舍利神應無方。於是齋潔懇求至
<lb n="0787b13" ed="T"/>三七日聞鎗然有聲。起視瓶中五色錯發。權
<lb n="0787b14" ed="T"/>與公卿黎庶聚觀曰。希世之瑞也。使力士鎚
<lb n="0787b15" ed="T"/>之而砧碎。光明自若。於是建塔。其地曰佛陀
<lb n="0787b16" ed="T"/>里。又秀州精嚴院有一舍利。一日行道一日
<lb n="0787b17" ed="T"/>入定。行道者旋轉不息。入定者寂然不動。嵩
<lb n="0787b18" ed="T"/>禪師作行道舍利記。蓋以其道之驗也。九流
<lb n="0787b19" ed="T"/>百家紛然。謂之道則與佛未始異也。稽其驗
<lb n="0787b20" ed="T"/>則天下無有也。競尊其師。謂佛不足與其聖
<lb n="0787b21" ed="T"/>賢校。及其死也不數日而形腐。不百年而骨
<lb n="0787b22" ed="T"/>朽。其神則漠然烏有乎恍惚。豈其道亦有未
<lb n="0787b23" ed="T"/>臻於佛者乎。然舍利之見乎天下者。古今多
<lb n="0787b24" ed="T"/>矣。有盤空而翔者。有無端而至者。發光而
<lb n="0787b25" ed="T"/>並日月者。不可聞者。不可碎者。若此行道
<lb n="0787b26" ed="T"/>晝夜振之而不息。天下未始見也。捧其塔而
<lb n="0787b27" ed="T"/>敬之。則金鐸益轉。若與人意而相應異乎美
<lb n="0787b28" ed="T"/>哉。然則舍利之神奇若此。而以之比凡骨可
<lb n="0787b29" ed="T"/>乎。列子曰。生則堯舜死則腐骨。故雖褒稱
<pb n="0787c" xml:id="T52.2117.0787c" ed="T"/>
<lb n="0787c01" ed="T"/>嘉美以為大而化聖而不可知者。俱不免乎。
<lb n="0787c02" ed="T"/>腥臊臭穢與草木同腐也。其能若佛骨之更
<lb n="0787c03" ed="T"/>數千載而神奇特異。與世為祥為福者耶。</p>
<lb n="0787c04" ed="T"/><p xml:id="pT52p0787c0401">愈又曰。乞以此骨付之水火。然後知大聖人
<lb n="0787c05" ed="T"/>之作為出於尋常萬萬也。夫不識佛為大聖
<lb n="0787c06" ed="T"/>人。何其顛倒錯亂。一至此哉。張無盡問大
<lb n="0787c07" ed="T"/>慧禪師曰。堯舜禹湯皆聖人也。佛竟不言之
<lb n="0787c08" ed="T"/>何耶。師曰。堯舜禹湯比梵王帝釋。有優劣
<lb n="0787c09" ed="T"/>否。公曰。堯舜禹湯豈可比梵王帝釋。師曰。
<lb n="0787c10" ed="T"/>佛以梵王帝釋為凡夫。餘可知矣。公乃擊節
<lb n="0787c11" ed="T"/>以為高論。由是觀之。則堯舜禹湯不及梵王
<lb n="0787c12" ed="T"/>帝釋遠矣。而梵釋猶為凡夫。自堯舜禹湯至
<lb n="0787c13" ed="T"/>于文武周公孔子。儒家皆以聖稱也。彼伯夷
<lb n="0787c14" ed="T"/>伊尹柳下惠。各以一善自著者。亦謂之聖也。
<lb n="0787c15" ed="T"/>而群聖之中必有大者焉。宰我曰。以予觀於
<lb n="0787c16" ed="T"/>夫子。賢於堯舜遠矣。子貢曰。自有生民以
<lb n="0787c17" ed="T"/>來。未有盛於孔子者也。是孔子者儒家之大
<lb n="0787c18" ed="T"/>聖人也。然佛又聖中之聖也。謂子不信。則請
<lb n="0787c19" ed="T"/>以前所紀佛氏之極功觀之。佛則自修因於
<lb n="0787c20" ed="T"/>億劫。而證果於今生。六度萬行罔不齊修。恒
<lb n="0787c21" ed="T"/>沙功德皆悉圓滿列子援孔子之言曰。丘聞。
<lb n="0787c22" ed="T"/>西方有大聖人。不治而不亂。范蔚宗著西域
<lb n="0787c23" ed="T"/>論曰。靈聖之所降集。賢懿之所挺生。或人
<lb n="0787c24" ed="T"/>問佛於文中子。答之以聖人。玄奘譯經。而
<lb n="0787c25" ed="T"/>唐太宗名之以聖教。本朝太宗皇帝賜天竺
<lb n="0787c26" ed="T"/>三藏法師天息災譯經序號曰三藏聖教序。
<lb n="0787c27" ed="T"/>有曰。飜貝葉之真詮。續人天之聖教。真宗皇
<lb n="0787c28" ed="T"/>帝賜天竺明教大師法賢譯經序而號曰繼聖
<lb n="0787c29" ed="T"/>教序。有曰。龍宮之聖藻惟新。鷲嶺之苾芻
<pb n="0788a" xml:id="T52.2117.0788a" ed="T"/>
<lb n="0788a01" ed="T"/>仰歎。蕭瑀曰。佛聖人也。非聖人者無法。裴
<lb n="0788a02" ed="T"/>休曰。佛為大聖人。其教有不思議事。疊而觀
<lb n="0788a03" ed="T"/>之。則世之所謂聖人者。孰有過於佛哉。彼
<lb n="0788a04" ed="T"/>不信佛而謗佛者。生為愚人死為愚鬼。捨身
<lb n="0788a05" ed="T"/>受身愈趨愈下。善擇術者果如是乎。</p>
<lb n="0788a06" ed="T"/><p xml:id="pT52p0788a0601">愈又曰。臣雖至愚。必知陛下不惑於佛。又
<lb n="0788a07" ed="T"/>曰。衛而出之於境。不令惑眾。蓋謂憲宗為佛
<lb n="0788a08" ed="T"/>所惑。而又因以惑眾也。愈又不思甚哉。孔子
<lb n="0788a09" ed="T"/>曰。智者不惑。謂天下之可惑者皆愚者也。智
<lb n="0788a10" ed="T"/>者既明且哲。洞屬是非。凡所作為必真見其
<lb n="0788a11" ed="T"/>理之可為而後為之。斷斷乎不為事物所惑
<lb n="0788a12" ed="T"/>矣。故以愚人而奉佛。謂之受惑可也。以明主
<lb n="0788a13" ed="T"/>而奉佛。謂之受惑不可也。若憲宗者。聰明果
<lb n="0788a14" ed="T"/>決得於天性。是豈愚者。豈是易惑者乎。非特
<lb n="0788a15" ed="T"/>憲宗為然也。唐世人主如太宗之聰明英武。
<lb n="0788a16" ed="T"/>由漢以來未之有也。而其篤信佛教。始終如
<lb n="0788a17" ed="T"/>一。觀其剏宏福寺也。則曰。專為崇穆太后
<lb n="0788a18" ed="T"/>追福。言發涕零。躬自制疏。稱皇帝菩薩戒弟
<lb n="0788a19" ed="T"/>子。及玄奘法師之譯經也。則為之序。而名之
<lb n="0788a20" ed="T"/>曰御製三藏聖教序。覽菩薩藏經。愛其祠旨
<lb n="0788a21" ed="T"/>微妙也。則詔皇太子撰菩薩藏經序。虞世南
<lb n="0788a22" ed="T"/>之卒。而夢其進讜言如平生也。則即其家齋
<lb n="0788a23" ed="T"/>僧造像。以資冥福。念建義兵以來殞身以行
<lb n="0788a24" ed="T"/>陣者莫之極也。則普為義士兇徒建寺剎。享
<lb n="0788a25" ed="T"/>太平之後。念手誅千餘人者。不及見也。則以
<lb n="0788a26" ed="T"/>御服施僧而求薦擢。蓋太宗之聰明。遠過於
<lb n="0788a27" ed="T"/>憲宗也。而太宗之奉佛。尤不止如憲宗之迎
<lb n="0788a28" ed="T"/>骨也。是豈為佛所惑乎。使太宗果愚而受惑。
<lb n="0788a29" ed="T"/>則當時房杜王魏直言無隱。胡為不諫其奉
<pb n="0788b" xml:id="T52.2117.0788b" ed="T"/>
<lb n="0788b01" ed="T"/>佛乎。不惟不諫其奉佛也。若房梁公玄齡。則
<lb n="0788b02" ed="T"/>相與命玄奘譯經。杜萊公如晦。則以法尊京
<lb n="0788b03" ed="T"/>兆玄琬。其欽崇歸向之心。君臣同一德。又不
<lb n="0788b04" ed="T"/>惟房杜二公為然也。宋璟剛介為唐朝第一。
<lb n="0788b05" ed="T"/>則以佛法師於曇一。裴晉公以身繫天下安
<lb n="0788b06" ed="T"/>危。則執弟子禮於徑山法針。抱大節忠於國
<lb n="0788b07" ed="T"/>家死而不變者。孰若顏魯公。則以戒稱弟子
<lb n="0788b08" ed="T"/>於湖州慧明。問道於江西嚴峻。輕名利少緣
<lb n="0788b09" ed="T"/>飾純孝而清正者。孰若天魯山。則以母亡而
<lb n="0788b10" ed="T"/>刺血書佛經數千言。至於張說撰心經之序。
<lb n="0788b11" ed="T"/>孟簡結塵外之交。杜鴻漸參無住之禪。權德
<lb n="0788b12" ed="T"/>輿著草衣之記。彼諸賢聖。皆表表然不世出
<lb n="0788b13" ed="T"/>者。使佛教果能惑人。亦安能惑如是之聖賢
<lb n="0788b14" ed="T"/>耶。以是知唐之君臣次非受惑。而愈之惑亦
<lb n="0788b15" ed="T"/>甚矣。雖然愈之惑不足論也。而其惑天下後
<lb n="0788b16" ed="T"/>世。則非細故也。蓋愈以儒自負。經生學士視
<lb n="0788b17" ed="T"/>之如太山北斗。愈之所是從而是之。愈之所
<lb n="0788b18" ed="T"/>非從而非之。誰復詳審諦察。而考其所以操
<lb n="0788b19" ed="T"/>履者。則何如哉。吾嘗因其遺文考其操履。乃
<lb n="0788b20" ed="T"/>知愈光範三書。求售於時宰。何其急於富貴
<lb n="0788b21" ed="T"/>乎。孔子曰。儒有席上之珍以待聘。夙夜強
<lb n="0788b22" ed="T"/>學以待問。懷忠信以待舉。力行仁以待取。其
<lb n="0788b23" ed="T"/>待而不求也如此。蓋以道義自重也。孟子曰。
<lb n="0788b24" ed="T"/>迎之致敬以有禮言。將行其言也則就之。禮
<lb n="0788b25" ed="T"/>貌衰則去之。其難進易退也如此。蓋以道
<lb n="0788b26" ed="T"/>義自高。愈之嗜進一至於此。則於道義掃地
<lb n="0788b27" ed="T"/>矣。愈之書欲朝廷因己之爵祿。以誘至天下
<lb n="0788b28" ed="T"/>之遺才。殊不知。天下之士固有不隕穫於負
<lb n="0788b29" ed="T"/>賤。不充溢於富貴。大能守道抱義如尹傅之
<pb n="0788c" xml:id="T52.2117.0788c" ed="T"/>
<lb n="0788c01" ed="T"/>流者。非幣帛之聘肖像之求。不輕其身以為
<lb n="0788c02" ed="T"/>世用也。古之人未嘗不欲仕也。又惡不由其
<lb n="0788c03" ed="T"/>道。不由其道而往者。與鑽穴隙之類也。則
<lb n="0788c04" ed="T"/>愈之操履蓋可知矣。</p>
<lb n="0788c05" ed="T"/><p xml:id="pT52p0788c0501">及于頔之相也。愈之上書以媚之。考之唐史。
<lb n="0788c06" ed="T"/>頔則屈強犯命有擅取鄧州之逆。廣募戰士。
<lb n="0788c07" ed="T"/>有專據漢南之心。教舞八佾。聲態雄侈。有窺
<lb n="0788c08" ed="T"/>覦<anchor xml:id="beg_1" type="cb-app"/>僭<anchor xml:id="end_1"/>竊之意。天子謂其深懷奸謀。王彥威謂
<lb n="0788c09" ed="T"/>其得全腰領為幸。則頔乃少誠元濟之流亞
<lb n="0788c10" ed="T"/>也。愈乃誦詠讚美。稱其有聖賢之言行。稱其
<lb n="0788c11" ed="T"/>有德。而且有言。擬之以商書之灝灝。周書之
<lb n="0788c12" ed="T"/>噩噩。則愈之諛佞不亦甚乎。昔宇文士及譽
<lb n="0788c13" ed="T"/>太宗。而太宗斥其佞。山人范知<g ref="#CB04636">󱈜</g>譽宋璟。而
<lb n="0788c14" ed="T"/>宋璟責其諛。以太宗之聰明英武宋璟之剛
<lb n="0788c15" ed="T"/>正方大。二子譽之。良不為過。而猶不能免
<lb n="0788c16" ed="T"/>佞諛之誚。況子頔之陰蓄異志近助朝廷。而
<lb n="0788c17" ed="T"/>愈乃極口譽之。則愈之佞且諛也如此。巧言
<lb n="0788c18" ed="T"/>令色孔子恥之。讒諂則諛孟子戒之。則愈之
<lb n="0788c19" ed="T"/>操履又可知矣。</p>
<lb n="0788c20" ed="T"/><p xml:id="pT52p0788c2001">潮陽一斥。周慞惶怖。遽奉書天子。而諷其封
<lb n="0788c21" ed="T"/>禪。意在貢諛於朝廷。而冀脫其遷謫。抑不
<lb n="0788c22" ed="T"/>思。封禪之說不出於二帝三王之書。而剏建
<lb n="0788c23" ed="T"/>於秦皇漢武之世。故倪寬封禪議曰。薦享之
<lb n="0788c24" ed="T"/>禮不著於經。則封禪之不經。不待識者而後
<lb n="0788c25" ed="T"/>知矣。愈平生自負。謂能專明二帝三王之導。
<lb n="0788c26" ed="T"/>而善斥百家不經之說。胡為讒遭廢黜遽自
<lb n="0788c27" ed="T"/>衰謬。即以秦皇漢武不經之事。諛其君哉。當
<lb n="0788c28" ed="T"/>太平極治之時。而有封禪之請。猶不可也。況
<lb n="0788c29" ed="T"/>藩鎮初平之後。正宜恭儉節用之不暇。而可
<pb n="0789a" xml:id="T52.2117.0789a" ed="T"/>
<lb n="0789a01" ed="T"/>導以侈靡乎。在都俞<g ref="#CB06707">𤼊</g>歌之列。而有封禪之
<lb n="0789a02" ed="T"/>請。猶不可也。況既蒙譴謫之際。正宜闔門待
<lb n="0789a03" ed="T"/>罪之不暇。又可出位而有言乎。方士毛仙翁
<lb n="0789a04" ed="T"/>者。挾左道以亂政者也。愈方仰欝於斥逐。而
<lb n="0789a05" ed="T"/>仙翁執之以吉兆。於是作毛仙翁十八兄序。
<lb n="0789a06" ed="T"/>且曰。兄言果有徵。以至云即掃室累矣。況
<lb n="0789a07" ed="T"/>一日歡笑。夫不知命無以為君子。愈何為易
<lb n="0789a08" ed="T"/>於動搖如此乎。愈詆佛為異端。乃低首下心
<lb n="0789a09" ed="T"/>鞠躬屏氣。以兄事仙翁異人。甚矣其無定守
<lb n="0789a10" ed="T"/>也。</p>
<lb n="0789a11" ed="T"/><p xml:id="pT52p0789a1101">黃陵二妃廟者。不在祀典之神也。愈斥潮陽
<lb n="0789a12" ed="T"/>而過洞庭。遂禱二妃以求脫禍。及其得還乃
<lb n="0789a13" ed="T"/>出財治其廟。具禮以祀之。為書以誌之。夫豈
<lb n="0789a14" ed="T"/>弟君子求福不回。愈何為回邪求福如此乎。
<lb n="0789a15" ed="T"/>愈詆佛為夷鬼。乃伈伈俔俔。搖尾乞憐於婦
<lb n="0789a16" ed="T"/>人之鬼。甚矣其不知恥也。士君子素患難行
<lb n="0789a17" ed="T"/>乎患難。素貧賤行乎貧賤。愈纔遭遷謫。即
<lb n="0789a18" ed="T"/>顛沛擾亂抑欝悲懆。既以封禪諷天子。又以
<lb n="0789a19" ed="T"/>吉凶求仙翁。又以禍亂禱二妃。則愈豈守道
<lb n="0789a20" ed="T"/>不變者乎。故當時大顛謂愈曰。予知死生禍
<lb n="0789a21" ed="T"/>福蓋係乎天。彼黃陵豈能福汝耶。主上繼天
<lb n="0789a22" ed="T"/>寶之後。奸臣負國而討之。糧魄雲合殺人盈
<lb n="0789a23" ed="T"/>野。僅能克乎。而瘡痍未廖。子乃欲封禪告
<lb n="0789a24" ed="T"/>功以驕動天下。而屬意在乎子之欲婦。子奚
<lb n="0789a25" ed="T"/>忍於是耶。且以窮自亂而祭女鬼。是不知命
<lb n="0789a26" ed="T"/>也。動天下而不顧以便己。是不知仁也。強
<lb n="0789a27" ed="T"/>言以顛之。言見於退之別傳所紀者如此。則
<lb n="0789a28" ed="T"/>愈之操履。又可知矣。</p>
<lb n="0789a29" ed="T"/><p xml:id="pT52p0789a2901">孔子曰。鄙夫可以事君也與哉。其未得之也
<pb n="0789b" xml:id="T52.2117.0789b" ed="T"/>
<lb n="0789b01" ed="T"/>患得之。愈之光範三書以自售是也。既得之
<lb n="0789b02" ed="T"/>患失之。愈之陷事于頔以取容是也。苟患失
<lb n="0789b03" ed="T"/>之無所不至矣。愈之請封禪求仙翁禱二妃
<lb n="0789b04" ed="T"/>是也。愈之操履若此。雖其文章高天下。何足
<lb n="0789b05" ed="T"/>道乎。周子通書曰。不知務道德。而以文辭
<lb n="0789b06" ed="T"/>為能者。藝為而已矣。由是言之。則愈與奕等
<lb n="0789b07" ed="T"/>皆藝者耳。孰謂愈得為儒哉。況愈之為文。尤
<lb n="0789b08" ed="T"/>不能無可議者。原道之作。謂博愛之謂仁行
<lb n="0789b09" ed="T"/>而宜之之謂叉。由是而之焉之謂道。抑不思。
<lb n="0789b10" ed="T"/>無極而太極斯其所謂道也。斯時也安有所
<lb n="0789b11" ed="T"/>謂愛之博行之宜者也。愛之博行之宜。無非
<lb n="0789b12" ed="T"/>斯道之流行發見也。而愈乃謂道曰博愛行
<lb n="0789b13" ed="T"/>宜而出。母乃顛倒之甚乎。愈之不知道也如
<lb n="0789b14" ed="T"/>此。</p>
<lb n="0789b15" ed="T"/><p xml:id="pT52p0789b1501">處州孔子廟碑之作謂。社稷不屈而壇。豈如
<lb n="0789b16" ed="T"/>孔子巍然當座。抑不思。社稷者用其達天地
<lb n="0789b17" ed="T"/>之氣。正以不屋而壇為尊。惟喪國之社乃屋。
<lb n="0789b18" ed="T"/>示絕陽而通陰。乃其辱耳。愈乃以社稷無屋。
<lb n="0789b19" ed="T"/>不如孔子有屋之榮。母乃悖理之甚乎。愈之
<lb n="0789b20" ed="T"/>不知經也如此。</p>
<lb n="0789b21" ed="T"/><p xml:id="pT52p0789b2101">原道謂。堯舜禹湯以道相傳是矣。禹沒四百
<lb n="0789b22" ed="T"/>年。而湯始生。謂湯接禹之傳可也。愈乃謂。
<lb n="0789b23" ed="T"/>禹以是傳之湯。湯沒六百年。而文武始出。謂
<lb n="0789b24" ed="T"/>文武接湯之傳可也。愈乃謂。湯以是傳之文
<lb n="0789b25" ed="T"/>武。豈有既沒數百年而能以道傳人者乎。曰。
<lb n="0789b26" ed="T"/>可死不得其傳。愈亦知死則不能傳道矣。何
<lb n="0789b27" ed="T"/>為既死之禹湯。乃能傳道於後世哉。愈之不
<lb n="0789b28" ed="T"/>知道也又如此。</p>
<lb n="0789b29" ed="T"/><p xml:id="pT52p0789b2901">與馮宿書。自北揚子為太玄時。且謂勝老子。
<pb n="0789c" xml:id="T52.2117.0789c" ed="T"/>
<lb n="0789c01" ed="T"/>又引侯芭之論謂。玄勝周易。夫老子五千言。
<lb n="0789c02" ed="T"/>固非楊子所能及至於易則更。數聖人而後
<lb n="0789c03" ed="T"/>為全經。雖孔子之聖猶謂。五十以學易。可以
<lb n="0789c04" ed="T"/>無太過。而愈乃謂不及楊子之太玄。何其謬
<lb n="0789c05" ed="T"/>哉。楊子作太玄以擬易。昔人謂其如吳楚<anchor xml:id="beg_2" type="cb-app"/>僭<anchor xml:id="end_2"/>
<lb n="0789c06" ed="T"/>號以稱王。擬易猶不免乎<anchor xml:id="beg_3" type="cb-app"/>僭<anchor xml:id="end_3"/>。而謂其勝易可
<lb n="0789c07" ed="T"/>乎。愈之不知經也又如此。</p>
<lb n="0789c08" ed="T"/><p xml:id="pT52p0789c0801">唐人黃璞論歐陽詹謂。其以一倡婦一慟而
<lb n="0789c09" ed="T"/>死。而譏其不孝。愈作歐陽詹哀辭乃稱。其
<lb n="0789c10" ed="T"/>事父母盡孝仁於妻子。夫譽其所可毀。則其
<lb n="0789c11" ed="T"/>言之矯誣也甚矣。作諫臣論。譏陽城非有道
<lb n="0789c12" ed="T"/>之士。及城守道州。而愈送太學生何堅還道
<lb n="0789c13" ed="T"/>州。又賢城所治。為有道之士。比之黃<g ref="#CB00649">󰊉</g>治
<lb n="0789c14" ed="T"/>頴州。夫前毀而後可以譽。則予言之反覆亦
<lb n="0789c15" ed="T"/>甚矣。</p>
<lb n="0789c16" ed="T"/><p xml:id="pT52p0789c1601">原道謂。老子道其所道。非吾之所謂道。其師
<lb n="0789c17" ed="T"/>說乃謂。孔子師老聃。審如是則孔子之道。乃
<lb n="0789c18" ed="T"/>出於老氏之道。亦可謂之道其所道也。與孟
<lb n="0789c19" ed="T"/>簡書謂。群聖之道大壞。其禍出於楊墨其讀
<lb n="0789c20" ed="T"/>墨子乃謂。孔墨相為用。審如是則孔子之道。
<lb n="0789c21" ed="T"/>本同乎墨子之道。亦可謂之壞群聖之道也。
<lb n="0789c22" ed="T"/>夫老也墨也異端之道也。愈既詆排之矣。而
<lb n="0789c23" ed="T"/>乃指孔子以為老。又指孔子以為墨。不亦叛
<lb n="0789c24" ed="T"/>孔子之甚乎。學孔子而叛孔子。猶陳相之背
<lb n="0789c25" ed="T"/>師逢蒙之射羿也。後世經生學士。以愈詆佛
<lb n="0789c26" ed="T"/>為可傚。則愈之叛孔子亦可傚乎。抑愈雖詆
<lb n="0789c27" ed="T"/>佛。而又取於佛。其交大顛也。則取其聰明
<lb n="0789c28" ed="T"/>識道理。其送高閑也。則取其一生死解外膠。
<lb n="0789c29" ed="T"/>其作馬彙行狀也則取其刺血寫佛經。且詆
<pb n="0790a" xml:id="T52.2117.0790a" ed="T"/>
<lb n="0790a01" ed="T"/>之而且取之。既非之而又是之愈可謂不常
<lb n="0790a02" ed="T"/>其德者矣。蓋愈之中心。初無定見。是非取
<lb n="0790a03" ed="T"/>捨莫知適從。故肆口所言隨時遷就前不顧
<lb n="0790a04" ed="T"/>後後不顧前。而不復慮其遺臭於萬世也。識
<lb n="0790a05" ed="T"/>者於此毋以私心論。毋以愛憎之心論。試平
<lb n="0790a06" ed="T"/>其心而評之。則愈之為人也。果君子乎抑小
<lb n="0790a07" ed="T"/>人乎。果儒者乎抑非真儒乎。</p>
<lb n="0790a08" ed="T"/><p xml:id="pT52p0790a0801">當是時。韓柳俱以文鳴。韓則詆佛。柳則學佛。
<lb n="0790a09" ed="T"/>觀子厚贈重巽法師序曰。吾自幼學佛求其
<lb n="0790a10" ed="T"/>道。積三十年。且由儒而通者。鄭中書孟常
<lb n="0790a11" ed="T"/>州連中丞。以中丞之辨博。常州之敏達。中書
<lb n="0790a12" ed="T"/>之清直嚴重。且猶崇重其道。況若吾之昧昧
<lb n="0790a13" ed="T"/>者乎。</p>
<lb n="0790a14" ed="T"/><p xml:id="pT52p0790a1401">其送文暢上人序曰。晉宋以來。有道林道安
<lb n="0790a15" ed="T"/>遠法師休上人。其所與游則謝安石王逸少
<lb n="0790a16" ed="T"/>習。鑿齒謝靈運鮑昭之徒。皆時之選。由是真
<lb n="0790a17" ed="T"/>乘法印。與儒典並用。而人知方向。至於送琛
<lb n="0790a18" ed="T"/>上人序。送舉上人序。送暠上人序。製南嶽大
<lb n="0790a19" ed="T"/>明律師碑。製六祖賜<anchor xml:id="beg_4" type="cb-app"/>諡<anchor xml:id="end_4"/>碑。製南嶽彌陀和尚
<lb n="0790a20" ed="T"/>碑。作法證律師塔碑。作永州淨土院記。作柳
<lb n="0790a21" ed="T"/>大雲寺記。無非闡明佛法開示冥愚。故東坡
<lb n="0790a22" ed="T"/>過曹溪而題曰。釋教譯于中國。必托於儒之
<lb n="0790a23" ed="T"/>能言者。然後傳遠。子厚南遷作曹溪南嶽諸
<lb n="0790a24" ed="T"/>碑。妙絕古今。蓋推本其言與孟軻氏合。可不
<lb n="0790a25" ed="T"/>使學者日見而誦之。然則子厚之碑於佛教
<lb n="0790a26" ed="T"/>如此。宜東坡喜稱而樂道之也。然儒家不滿
<lb n="0790a27" ed="T"/>於子厚者。以其失節於王叔文耳。斯固子厚
<lb n="0790a28" ed="T"/>之失。而深求子厚之心。亦下惠不羞污君之
<lb n="0790a29" ed="T"/>意。初非附權勢而饕富貴也。觀其永州之斥。
<pb n="0790b" xml:id="T52.2117.0790b" ed="T"/>
<lb n="0790b01" ed="T"/>怡然自得。所謂請封禪求仙翁禱二妃之事。
<lb n="0790b02" ed="T"/>未嘗有焉。則其安恬處順。亦可見矣。及起為
<lb n="0790b03" ed="T"/>柳州刺史。而友人劉禹錫得播州。子厚曰。播
<lb n="0790b04" ed="T"/>非人所居。禹錫親在堂。吾不忍其窮。即具表
<lb n="0790b05" ed="T"/>請以柳易播。雖禹錫得改連州。不待以柳播
<lb n="0790b06" ed="T"/>相易。然即此一念其賢於愈之患失者。豈不
<lb n="0790b07" ed="T"/>猶伯夷之於盜跖乎。深求韓柳之為人。大概
<lb n="0790b08" ed="T"/>韓嗜進。而柳安靜。韓奔競而柳恬退。故子厚
<lb n="0790b09" ed="T"/>送浩初上人序曰。儒者韓退之嘗病予嗜浮
<lb n="0790b10" ed="T"/>圖。予以為凡為其道者。不愛官不爭能。其賢
<lb n="0790b11" ed="T"/>於逐逐然。惟印組是務者亦遠矣。妙哉子厚
<lb n="0790b12" ed="T"/>之言。深中愈之膏肓也。又曰。浮圖誠有不
<lb n="0790b13" ed="T"/>可斥者。往往與易論語合。不與孔子異道。雖
<lb n="0790b14" ed="T"/>聖人復生。不可得而斥也。又曰。退之所罪
<lb n="0790b15" ed="T"/>者。其跡也。曰髠而緇。無夫婦父子。不為耕
<lb n="0790b16" ed="T"/>農蠶桑。忿其外而遺其中。是知石而不知韞
<lb n="0790b17" ed="T"/>玉也。又曰果不信道。而斥焉以夷。則將友
<lb n="0790b18" ed="T"/>惡來盜跖。而賤季札由余乎。詳觀子厚之言。
<lb n="0790b19" ed="T"/>則韓柳之見。豈不天淵也哉。後世經生學士。
<lb n="0790b20" ed="T"/>不及詳考韓之是非。而徒欲傚韓之詆佛。歐
<lb n="0790b21" ed="T"/>陽文忠公今之韓愈也。舊唐書謂。愈性愎忤。
<lb n="0790b22" ed="T"/>當時達官皆薄其為人。而公則喜其攘斥佛
<lb n="0790b23" ed="T"/>老。乃隱其惡著其善。而稱其佐佑六經。</p>
<lb n="0790b24" ed="T"/><p xml:id="pT52p0790b2401">太宗濟世安民。為不出世之君。公則惡其復
<lb n="0790b25" ed="T"/>立浮圖。乃掩其長責其短。而指為中才之主。
<lb n="0790b26" ed="T"/>凡唐人歸向大乘教。而欽從敬信者。公則極
<lb n="0790b27" ed="T"/>其貶斥。其名卿賢大夫多與禪衲遊。有機緣
<lb n="0790b28" ed="T"/>事跡者。公則憤憤削去而不書。且曰。無佛之
<lb n="0790b29" ed="T"/>世。詩書雅頌之聲。其民蒙福。抑不思。謹庠
<pb n="0790c" xml:id="T52.2117.0790c" ed="T"/>
<lb n="0790c01" ed="T"/>序以設教。而羊質虎皮鳳鳴鷙翰者。滔滔皆
<lb n="0790c02" ed="T"/>是也。及聞作善受天堂之報。則善心不期而
<lb n="0790c03" ed="T"/>自生。譚禮樂以陶民。而口筆尹旦身心管商
<lb n="0790c04" ed="T"/>者。比比皆然也。及聞作惡受地獄之苦。則惡
<lb n="0790c05" ed="T"/>心不期而自革。孝宗原道辨曰。佛立五戒。曰
<lb n="0790c06" ed="T"/>不殺不盜不婬不妄不飲酒。夫不殺仁也。不
<lb n="0790c07" ed="T"/>盜義也。不婬禮也。不飲酒智也。不妄語信
<lb n="0790c08" ed="T"/>也。仲尼之道。夫何遠之有。由是言之。則佛氏
<lb n="0790c09" ed="T"/>之教。豈劣於詩書雅頌哉。</p>
<lb n="0790c10" ed="T"/><p xml:id="pT52p0790c1001">又曰。其言荒茫漫靡。夷幻變現。善推不驗。無
<lb n="0790c11" ed="T"/>實之事。抑不思。言劫數之長遠。是佛之見。
<lb n="0790c12" ed="T"/>通達過去未來。無有限礙。非若儒者據書契
<lb n="0790c13" ed="T"/>之紀載僅知數千百年之事而止也。言世界
<lb n="0790c14" ed="T"/>之廣大。是佛之見。洞燭虛空法界。無有邊際。
<lb n="0790c15" ed="T"/>非若儒者按職方以考驗僅知中國四夷之事
<lb n="0790c16" ed="T"/>而止也。無盡護法論曰。人有極聰明者。有極
<lb n="0790c17" ed="T"/>愚魯者。聰明者。於上古興亡之跡。六經子史
<lb n="0790c18" ed="T"/>之論。皆能知之。彼愚魯者。誠不知也。又安
<lb n="0790c19" ed="T"/>可以彼知者為誕乎。由是言之。則佛氏之說。
<lb n="0790c20" ed="T"/>豈可謂之不驗無實哉。</p>
<lb n="0790c21" ed="T"/><p xml:id="pT52p0790c2101">又曰。憲宗幸福得禍。抑不思。莫之為而為者
<lb n="0790c22" ed="T"/>天。莫之致而致者命。儒言天命。佛言定業。
<lb n="0790c23" ed="T"/>蓋不可逃之數也。豈目前善惡為之哉。盜跖
<lb n="0790c24" ed="T"/>壽終而子路醢。非儒教之無驗也。又曰。佛為
<lb n="0790c25" ed="T"/>中國大患。抑不思。儒固化中國以善。佛豈教
<lb n="0790c26" ed="T"/>中國以惡。為善不同。同歸于治。皆不可誣之
<lb n="0790c27" ed="T"/>理也。夫亦何患之有哉。天人歸向而鬼神欽。
<lb n="0790c28" ed="T"/>必有大利益於彼也大概公之詆佛。乃師於
<lb n="0790c29" ed="T"/>愈而公踐履亦師於愈。大庭唱第。抗聲祈恩。
<pb n="0791a" xml:id="T52.2117.0791a" ed="T"/>
<lb n="0791a01" ed="T"/>即愈之上三書也。首唱濮議。頗喧物論。即愈
<lb n="0791a02" ed="T"/>之請禪也。老而悲傷。睠焉憂顧。張無盡謂。
<lb n="0791a03" ed="T"/>觀修之書尺。諜諜以老病自悲。雖居富貴之
<lb n="0791a04" ed="T"/>地。戚戚無所容。視愈之不達天命求仙禱神。
<lb n="0791a05" ed="T"/>同一見趣也。所修唐書。瑜不掩瑕。張無盡
<lb n="0791a06" ed="T"/>謂。其臆說褒貶。而為吳縝。糾其繆者二百餘
<lb n="0791a07" ed="T"/>條。視愈之肆筆成文。頗多繆論。同一意識也。
<lb n="0791a08" ed="T"/>慷慨激烈排斥佛教。至於晚年乃以居士自
<lb n="0791a09" ed="T"/>號。其後覩韓愈別傳乃之跋曰。余官瑯琊有
<lb n="0791a10" ed="T"/>以退之別傳相示者。反覆論誦。乃知大顛蓋
<lb n="0791a11" ed="T"/>非常人。余嘗患浮圖氏之盛。而嘉退之之說。
<lb n="0791a12" ed="T"/>及觀大顛之言。乃知子厚不為過也。夫既排
<lb n="0791a13" ed="T"/>釋氏。而又取釋氏。視愈之交大顛送高閑稱
<lb n="0791a14" ed="T"/>馬彙。回一趨向也。道同志合。有如此者。謂
<lb n="0791a15" ed="T"/>之今之韓愈信矣。</p>
<lb n="0791a16" ed="T"/><p xml:id="pT52p0791a1601">自公師愈。而諸儒競師愈程明道曰。釋氏惟
<lb n="0791a17" ed="T"/>務上達。而無下學。抑不思。釋氏六波羅蜜。
<lb n="0791a18" ed="T"/>皆下學上達之說。禪波羅蜜。謂由禪定以到
<lb n="0791a19" ed="T"/>彼岸也。禪定則是下學。到彼岸則上達矣。檀
<lb n="0791a20" ed="T"/>波羅蜜。謂由布施以到彼岸也。布施則是下
<lb n="0791a21" ed="T"/>學。到彼岸則是上達矣。他如精進持戒忍辱
<lb n="0791a22" ed="T"/>智慧。而到彼岸。則上達矣。故解脫了義經云。
<lb n="0791a23" ed="T"/>學有六事。所謂六波羅蜜。施戒忍是增上戒
<lb n="0791a24" ed="T"/>學。禪定是增上心學。般若是增上慧學。又
<lb n="0791a25" ed="T"/>四弘願曰。法門無量誓願學。佛道無上誓願
<lb n="0791a26" ed="T"/>成。無非由下學而至上達者。謂之無下學可
<lb n="0791a27" ed="T"/>乎。</p>
<lb n="0791a28" ed="T"/><p xml:id="pT52p0791a2801">朱晦菴曰。釋氏自以為直指人心見性成佛。
<lb n="0791a29" ed="T"/>而實不識心性。抑不思。首楞嚴一經乃心性
<pb n="0791b" xml:id="T52.2117.0791b" ed="T"/>
<lb n="0791b01" ed="T"/>之邃學。其言曰。前塵虛妄惑汝真性。又曰。
<lb n="0791b02" ed="T"/>遺失本妙圓妙明心寶明妙性。所以破妄心
<lb n="0791b03" ed="T"/>也。又曰。若離前塵有分別性。即汝真心。又
<lb n="0791b04" ed="T"/>曰我見如來手自開合。非我見性有開有合。
<lb n="0791b05" ed="T"/>所以明真心也。又曰。不知色身外洎山河虛
<lb n="0791b06" ed="T"/>空大地。咸是妙明真心中物。所以明此心之
<lb n="0791b07" ed="T"/>周遍無外也。又曰。各各自知心遍十方。一切
<lb n="0791b08" ed="T"/>世間有所諸物。皆即菩提妙明元心。了然自
<lb n="0791b09" ed="T"/>知獲本妙心常住不滅。所以證虛空妙心。而
<lb n="0791b10" ed="T"/>入佛境界也。謂之不識心性可乎。</p>
<lb n="0791b11" ed="T"/><p xml:id="pT52p0791b1101">張橫渠。不信輪迴之說。謂佛言。有識之死受
<lb n="0791b12" ed="T"/>生輪迴。為未之思。此即莊子息我以死之見
<lb n="0791b13" ed="T"/>也。意謂。死則休息。更無餘事矣。殊不知。生
<lb n="0791b14" ed="T"/>死無際輪迴不息。四生六道隨業受報。而謂
<lb n="0791b15" ed="T"/>之無輪迴可乎。南史載。梁武帝夢。眇目僧執
<lb n="0791b16" ed="T"/>手爐入宮內欲托生王宮。覺而後宮生子繹。
<lb n="0791b17" ed="T"/>幼即病目。醫療不効。竟眇一目。是為元帝。
<lb n="0791b18" ed="T"/>名臣言行錄載。范祖禹將生其母夢。一偉丈
<lb n="0791b19" ed="T"/>夫立于側曰。我漢將軍鄧禹也。覺而產兒。遂
<lb n="0791b20" ed="T"/>名祖禹。以鄧禹內行淳備。遂字之曰淳夫以
<lb n="0791b21" ed="T"/>是證之。則儒家之書。因有輪迴之說矣。乃以
<lb n="0791b22" ed="T"/>釋氏輪迴之說為非是。何其不察之也。程明
<lb n="0791b23" ed="T"/>道不信地獄之說。謂佛為下根者設此偽教。
<lb n="0791b24" ed="T"/>怖令為善。此即小人以小惡為無傷之見也。
<lb n="0791b25" ed="T"/>意謂。生作過惡既死誰復窮治哉。殊不知。天
<lb n="0791b26" ed="T"/>地神明昭布森列。賞善罰惡如影隨形。而謂
<lb n="0791b27" ed="T"/>之無地獄可乎。隋史載。開皇中大府丞趙文
<lb n="0791b28" ed="T"/>昌。死而復活。云於冥間見周武帝受罪。帝謂
<lb n="0791b29" ed="T"/>文昌曰。既還家卿。為吾向隋皇帝說。吾滅佛
<pb n="0791c" xml:id="T52.2117.0791c" ed="T"/>
<lb n="0791c01" ed="T"/>法罪重。為營功德。俾出地獄。文昌奏其事。
<lb n="0791c02" ed="T"/>文帝遂勅天下僧尼。為周武帝誦金剛經。名
<lb n="0791c03" ed="T"/>臣言行錄載。王荊公子名雱。所為不善。凡荊
<lb n="0791c04" ed="T"/>公悖理傷道之事。多出於雱。及雱死後。荊公
<lb n="0791c05" ed="T"/>彷彿見雱。荷銕枷立于門側。於是捨所居之
<lb n="0791c06" ed="T"/>半山為鍾山寺。為其追冥福。以是證之。則儒
<lb n="0791c07" ed="T"/>家之書。固有地獄之說矣。乃謂釋氏地獄之
<lb n="0791c08" ed="T"/>說為無有。何其未及思也。</p>
<lb n="0791c09" ed="T"/><p xml:id="pT52p0791c0901">張橫渠曰。其過也。塵芥六合。其蔽於小也。
<lb n="0791c10" ed="T"/>夢幻人世。抑不思。莊子曰。四海在天地間。
<lb n="0791c11" ed="T"/>猶礨空在大澤中。國在海內。猶稊米之在太
<lb n="0791c12" ed="T"/>倉。非塵芥而何。白樂天曰。昨日屋頭堪炙
<lb n="0791c13" ed="T"/>手。今朝門外好張羅。莫笑賤貧誇富貴共成
<lb n="0791c14" ed="T"/>枯骨兩如何。非夢幻而何。橫渠目不悟此。豈
<lb n="0791c15" ed="T"/>可謂悟之者為非是乎。程明道曰。釋氏要說
<lb n="0791c16" ed="T"/>去根塵。然沒此理要有此理。除是死也。抑不
<lb n="0791c17" ed="T"/>思。大慧禪師曰。心意識之障道。甚於毒蛇猛
<lb n="0791c18" ed="T"/>虎。猛虎尚可迴避。心意識無儞迴避處。則學
<lb n="0791c19" ed="T"/>道者安可累於根塵哉。六祖大師曰。菩提本
<lb n="0791c20" ed="T"/>無樹。明鏡亦非臺。本來無一物。何處惹塵埃。
<lb n="0791c21" ed="T"/>則悟道者曷嘗累於根塵哉。明道自不了此。
<lb n="0791c22" ed="T"/>豈可謂天下無此理乎。</p>
<lb n="0791c23" ed="T"/><p xml:id="pT52p0791c2301">張橫渠曰。釋氏語實際乃知道者。所謂誠也。
<lb n="0791c24" ed="T"/>就使得之。乃誠而惡明者。夫橫渠以實際為
<lb n="0791c25" ed="T"/>誠可也。而謂其誠而惡明。則未之思也。楞嚴
<lb n="0791c26" ed="T"/>曰。明極即如來。淨極光通達。法華經曰。普
<lb n="0791c27" ed="T"/>明照世間。明了心決定。惡明者。果能如是乎。
<lb n="0791c28" ed="T"/>溫公曰。其妙者不能出吾宗。其妄者吾不信。
<lb n="0791c29" ed="T"/>妙處在無我。其言天堂地獄不足信。夫溫公
<pb n="0792a" xml:id="T52.2117.0792a" ed="T"/>
<lb n="0792a01" ed="T"/>以無我為妙可也。而不信天堂地獄。則未之
<lb n="0792a02" ed="T"/>思也。</p>
<lb n="0792a03" ed="T"/><p xml:id="pT52p0792a0301">劉元城曰。凡人耳目所不及。安可知其無有。
<lb n="0792a04" ed="T"/>列禦寇曰。皇子果於自信。果於誣理不信果
<lb n="0792a05" ed="T"/>為知理乎。</p>
<lb n="0792a06" ed="T"/><p xml:id="pT52p0792a0601">橫渠曰。釋氏誣天地為幻妄。何不觀赤壁賦
<lb n="0792a07" ed="T"/>曰。自其變者而觀之。雖天地不能以一瞬。則
<lb n="0792a08" ed="T"/>天地之終。窮固出於蘇東坡之說也。豈獨釋
<lb n="0792a09" ed="T"/>氏有是言哉。</p>
<lb n="0792a10" ed="T"/><p xml:id="pT52p0792a1001">明道曰。謂釋氏實是愛身放捨不得。何不觀
<lb n="0792a11" ed="T"/>五代史曰。佛於頭目手足皆以施人。則佛不
<lb n="0792a12" ed="T"/>愛身。固出於歐陽公之筆也。豈獨佛書有是
<lb n="0792a13" ed="T"/>說哉。</p>
<lb n="0792a14" ed="T"/><p xml:id="pT52p0792a1401">伊川曰昔之惑人也。乘其愚暗。今之惑人也。
<lb n="0792a15" ed="T"/>因其高明。抑不思。智者觀於未形。愚者暗於
<lb n="0792a16" ed="T"/>成事。既曰高明。而復謂其受惑。可乎。</p>
<lb n="0792a17" ed="T"/><p xml:id="pT52p0792a1701">明道曰。佛老其言近理。又非楊墨之比所以
<lb n="0792a18" ed="T"/>為禍害甚於楊墨之害。抑不思。萬形皆有弊
<lb n="0792a19" ed="T"/>惟理獨不朽。既曰近理。而復謂其為害。可
<lb n="0792a20" ed="T"/>乎。</p>
<lb n="0792a21" ed="T"/><p xml:id="pT52p0792a2101">謝顯道。歷舉佛說與吾儒同處問伊川。伊川
<lb n="0792a22" ed="T"/>答曰。任他同處。雖多只是本領不是。一齊差
<lb n="0792a23" ed="T"/>却。夫伊川不能明指其何處差何處不是。而
<lb n="0792a24" ed="T"/>徒泛言其差與不是。豈天下之公論乎。夫不
<lb n="0792a25" ed="T"/>能指其何處差。是終不見其有差處也。不能
<lb n="0792a26" ed="T"/>指其何處不是。且終不見其不是處也。直欲
<lb n="0792a27" ed="T"/>以愛憎之心。而誣之曰差。誣之曰不是。天下
<lb n="0792a28" ed="T"/>後世。豈無根之語所能欺哉。至於晦菴指其
<lb n="0792a29" ed="T"/>實見之差。謂釋氏之學正謂惡此理之充塞
<pb n="0792b" xml:id="T52.2117.0792b" ed="T"/>
<lb n="0792b01" ed="T"/>無間。而使已不得一席無理之地以自安。厭
<lb n="0792b02" ed="T"/>此理之流行不息。而使已不得無理之時以
<lb n="0792b03" ed="T"/>自肆。殊不知。釋氏非厭惡此理而欲無此理
<lb n="0792b04" ed="T"/>也。正以世有二障。曰事障。曰理障不特事能
<lb n="0792b05" ed="T"/>障吾之心。而理亦能障吾之心。圓覺經曰。若
<lb n="0792b06" ed="T"/>諸眾生。先除事障未除理障。但能悟入聲聞
<lb n="0792b07" ed="T"/>緣覺。未能顯住菩薩境界正此意也。故學佛
<lb n="0792b08" ed="T"/>者。不明此理。固無以識心性之真。而執滯此
<lb n="0792b09" ed="T"/>理。亦未免為心性之礙。是以勉強力行之初。
<lb n="0792b10" ed="T"/>固當研窮此理。從容中道之後。則不可執滯
<lb n="0792b11" ed="T"/>此理。故曰渡河須用筏。到岸不須船。不特釋
<lb n="0792b12" ed="T"/>教如此。而儒教亦如此。只如周文王。不大聲
<lb n="0792b13" ed="T"/>不長夏。則是除事障也。至於不識不知。則理
<lb n="0792b14" ed="T"/>障除矣。顏氏不遷怒不貳過。則是除事障也
<lb n="0792b15" ed="T"/>至於如愚坐忘。則理障除矣。文王聖人也。顏
<lb n="0792b16" ed="T"/>子幾聖也。固能不為理所障。若分量未至於
<lb n="0792b17" ed="T"/>聖。則只能改過遷善。以除事障。安能不思不
<lb n="0792b18" ed="T"/>勉以除理障哉。晦菴分量遠未到此。所以徒
<lb n="0792b19" ed="T"/>欲執滯此理。而謂釋氏不合厭惡此理。且指
<lb n="0792b20" ed="T"/>為實見之差。識者觀之。則知差不在釋氏。而
<lb n="0792b21" ed="T"/>在晦菴也。嗟夫。望山者其高蒼蒼。望海者其
<lb n="0792b22" ed="T"/>遠茫茫。振屣而昇蒼蒼彌高。鼓棹而遊茫茫
<lb n="0792b23" ed="T"/>彌遠。而後進向之所覩未盡也。所覩未盡。而
<lb n="0792b24" ed="T"/>輕議論。辭窮理屈。則寂無容聲。明道曰。釋氏
<lb n="0792b25" ed="T"/>之說。若欲窮其說而去取之。則其說未能窮。
<lb n="0792b26" ed="T"/>固已化而為佛矣。明道於此始知釋氏之說。
<lb n="0792b27" ed="T"/>非儒者所能窮也。晦菴曰。就使其說有實。非
<lb n="0792b28" ed="T"/>吾儒之說所及者。是乃過乎中正。而與不及
<lb n="0792b29" ed="T"/>者無以異。晦菴於此始知釋氏之說。非儒者
<pb n="0792c" xml:id="T52.2117.0792c" ed="T"/>
<lb n="0792c01" ed="T"/>所能及也。</p>
<lb n="0792c02" ed="T"/><p xml:id="pT52p0792c0201">夫釋氏之說。既非儒者所能窮。亦非儒者所
<lb n="0792c03" ed="T"/>能及。孰謂其可毀哉。韓愈毀之。不知佛者
<lb n="0792c04" ed="T"/>也。先儒毀之。傚韓愈者也。嘗於韓愈別傳。
<lb n="0792c05" ed="T"/>見其與大顛答問甚詳。愈曰。爾之所謂佛者。
<lb n="0792c06" ed="T"/>口不道先王之法言。安得而不斥之。大顛曰。
<lb n="0792c07" ed="T"/>計子嘗誦佛書矣。其疑與先王異者。可道之
<lb n="0792c08" ed="T"/>乎。愈曰。吾何暇讀彼之書。大顛曰。子未嘗讀
<lb n="0792c09" ed="T"/>彼之書。則安知其不道先王之法言也。且子
<lb n="0792c10" ed="T"/>無乃嘗讀孔子之書。而遂疑彼之非乎。抑聞
<lb n="0792c11" ed="T"/>人以為非。而遂非之乎。苟自以嘗讀孔子之
<lb n="0792c12" ed="T"/>書。而遂疑彼之非。是舜犬也。聞人以為非。
<lb n="0792c13" ed="T"/>而遂非之。是妾婦也。昔者舜館畜吠犬焉。旦
<lb n="0792c14" ed="T"/>暮所見者惟舜。一日堯過舜館而吠之。非愛
<lb n="0792c15" ed="T"/>舜而惡堯也。正以常所見者惟舜。而未嘗見
<lb n="0792c16" ed="T"/>堯也。今子嘗以孔子為學。而未嘗讀佛之書。
<lb n="0792c17" ed="T"/>遂從而怪之。是舜犬之見也。女子之嫁也。母
<lb n="0792c18" ed="T"/>送之曰。往之汝家。必敬必戒。母違夫子。故婦
<lb n="0792c19" ed="T"/>人在室則從父母。嫁則從夫。夫死從子終其
<lb n="0792c20" ed="T"/>身。惟他人是從。是妾婦之道也。今聞人以為
<lb n="0792c21" ed="T"/>非。遂從而非之。乃妾婦之見也。由是言之。
<lb n="0792c22" ed="T"/>愈之毀佛舜犬也。傚愈而毀佛者。非妾婦乎。
<lb n="0792c23" ed="T"/>為舜犬為妾婦。無非見聞不廣而然耳。</p>
<lb n="0792c24" ed="T"/><p xml:id="pT52p0792c2401">漢有牟子者。嘗著書辦明佛教。名曰理惑。其
<lb n="0792c25" ed="T"/>說曰。吾非辦也。見博故不惑耳。吾未解佛經
<lb n="0792c26" ed="T"/>之時。誦五經之文。以為天下之理盡在於是。
<lb n="0792c27" ed="T"/>既覩佛經之說回視五經。猶臨天井而窺溪
<lb n="0792c28" ed="T"/>谷。登嵩岱而見丘垤也。又曰。少所見多所
<lb n="0792c29" ed="T"/>怪。覩駱駝言馬腫背。然則今之毀佛教者。豈
<pb n="0793a" xml:id="T52.2117.0793a" ed="T"/>
<lb n="0793a01" ed="T"/>非覩駱駝言馬腫背乎。識者於此盍亦詳觀
<lb n="0793a02" ed="T"/>諦察較短量長而思之。曰我之教果優於彼
<lb n="0793a03" ed="T"/>乎。抑劣於彼乎。彼之道果劣於我乎。抑優於
<lb n="0793a04" ed="T"/>我乎。佛之神通妙用所不必論。始以其徒之
<lb n="0793a05" ed="T"/>至中國者觀之。明皇問一行以國祚。一行曰。
<lb n="0793a06" ed="T"/>鑾輿有萬里之行。社稷終吉。其後明皇以祿
<lb n="0793a07" ed="T"/>山之變而幸蜀。唐祚終於昭宗。而昭宗初封
<lb n="0793a08" ed="T"/>吉王。悉如一行之說。儒家以聰明叡智為至
<lb n="0793a09" ed="T"/>聖。果能有此先見乎。舉是說與儒教者言。彼
<lb n="0793a10" ed="T"/>必曰。吾儒家不貴此也。抑不思。記曰。至誠
<lb n="0793a11" ed="T"/>之道可以前知。非不貴此也。特口能道此。而
<lb n="0793a12" ed="T"/>見不能至此也。大耳三藏法師得他心通。忠
<lb n="0793a13" ed="T"/>國師試之曰。汝道。老僧即今在什麼處。藏
<lb n="0793a14" ed="T"/>曰。在天津橋上看弄猢猻。忠又問。老僧即今
<lb n="0793a15" ed="T"/>在什麼處。藏曰。在西川看競渡。儒家自堯舜
<lb n="0793a16" ed="T"/>迄孔孟。果能有此默識乎。舉是說與儒者言。
<lb n="0793a17" ed="T"/>彼必曰。吾儒家不尚此也。抑不思。詩曰。他
<lb n="0793a18" ed="T"/>人有心予忖度之。非不尚此也。特口能道此。
<lb n="0793a19" ed="T"/>而識不至此也。</p>
<lb n="0793a20" ed="T"/><p xml:id="pT52p0793a2001">至於達磨大師既葬之後。而以肉身西歸。萬
<lb n="0793a21" ed="T"/>回大士一日之間。而能往返萬里。耆域以一
<lb n="0793a22" ed="T"/>身。而同時應百家之供。圓澤於一世。而悉能
<lb n="0793a23" ed="T"/>知三生之事羅漢作禮仰山寂。嶽神受戒於
<lb n="0793a24" ed="T"/>嵩岳珪。曇始劍所不傷。寒山隱入石壁。生死
<lb n="0793a25" ed="T"/>去來惟意所適。神通變化不可測量。是雖佛
<lb n="0793a26" ed="T"/>教之糟粕。初非宗門之所尚。然自餘教觀之。
<lb n="0793a27" ed="T"/>終未有如是之奇踪異軌。見既未能及此而
<lb n="0793a28" ed="T"/>欲輕議佛教。不知其果何說也。若曰。因果之
<lb n="0793a29" ed="T"/>說不足信也。則作善降之百祥。作不善降之
<pb n="0793b" xml:id="T52.2117.0793b" ed="T"/>
<lb n="0793b01" ed="T"/>百殃。積善必有餘慶。積不善必有餘殃。儒家
<lb n="0793b02" ed="T"/>固以因果教人也。豈謂敬不足行。謂暴為無
<lb n="0793b03" ed="T"/>傷者。反為知道乎。若曰。齋潔之說不足取也。
<lb n="0793b04" ed="T"/>則不茹葷者。孔子以為祭祀之齋。致齋三日
<lb n="0793b05" ed="T"/>者。禮記以為清明之德。儒家固以齋潔教人
<lb n="0793b06" ed="T"/>也。豈垂肉為林日食萬錢者。反為美事乎。若
<lb n="0793b07" ed="T"/>曰。殺生之戒非是。則成湯之祝網。趙簡子之
<lb n="0793b08" ed="T"/>放生。皆是意也。齊宣不忍一牛。孟子謂之仁
<lb n="0793b09" ed="T"/>術。宋庠救諸螻蟻。君子以為美談。儒家曷嘗
<lb n="0793b10" ed="T"/>不以護生為盛德之事哉。若曰。飲酒之戒非
<lb n="0793b11" ed="T"/>是。則大禹之惡旨酒。光武之不飲酒。皆是意
<lb n="0793b12" ed="T"/>也。沈亂於酒。所以干先王之誅。醉而號呶。
<lb n="0793b13" ed="T"/>所以致賓筵之刺。儒家曷嘗不以沈湎為召
<lb n="0793b14" ed="T"/>禍之本哉。若曰。盜取之戒非儒家之所尚。則
<lb n="0793b15" ed="T"/>伊尹所謂非其道也。非其義也。一介不以取
<lb n="0793b16" ed="T"/>諸人。東坡所謂。天地之間物各有主。苟非吾
<lb n="0793b17" ed="T"/>之所有。雖一毫而莫取是果何說也。若曰。妄
<lb n="0793b18" ed="T"/>語之戒非儒家之所急。則司馬溫公至誠之
<lb n="0793b19" ed="T"/>學。自不妄語。始又其作資治通鑑。謂秦孝公
<lb n="0793b20" ed="T"/>不廢移木之賞。齊威公不背曹沬之盟。晉文
<lb n="0793b21" ed="T"/>公不貪伐原之利。是果何意也。若曰。邪婬之
<lb n="0793b22" ed="T"/>戒為臆說。則美反正刺婬泆見於聲。詩之所
<lb n="0793b23" ed="T"/>詠。是儒家未嘗縱人邪婬也。若曰。布施之說
<lb n="0793b24" ed="T"/>為狂言。則賜貧窮賑乏絕。見戴禮之所記。是
<lb n="0793b25" ed="T"/>儒家未嘗禁人布施也。若曰。禪定非善道。則
<lb n="0793b26" ed="T"/>知止而後有定。大學何為取之。若曰。忍辱非
<lb n="0793b27" ed="T"/>美事。則小不忍必亂大謀。論語何為戒之。若
<lb n="0793b28" ed="T"/>曰。惡口不必戒。則禮記何以曰。惡言不出於
<lb n="0793b29" ed="T"/>口。若曰嗔恚不必戒。則尚書何以曰不啻不
<pb n="0793c" xml:id="T52.2117.0793c" ed="T"/>
<lb n="0793c01" ed="T"/>敢含怒。若曰。兩舌之戒非急務。則爾無面
<lb n="0793c02" ed="T"/>從退有後言。何以諄複於帝舜之命。若曰。綺
<lb n="0793c03" ed="T"/>語之戒為迂闊。則巧言如簧顏之厚矣。何以
<lb n="0793c04" ed="T"/>見刺於小雅之章。若曰貪欲無傷於事。則貪
<lb n="0793c05" ed="T"/>人敗類。詩人何為刺之。若曰。邪見無害於道。
<lb n="0793c06" ed="T"/>則邪說誣民。孟子何為闢之。若曰。毀其形緇
<lb n="0793c07" ed="T"/>其服。非天下之中道。則泰伯斷髮文身。何
<lb n="0793c08" ed="T"/>為稱之有至德。若曰。不嫁娶不養育。絕人倫
<lb n="0793c09" ed="T"/>之常道。則魯山終身不聚。何為謚之以文行
<lb n="0793c10" ed="T"/>佛之大道遠理。固未易與俗人言。姑以其粗
<lb n="0793c11" ed="T"/>迹論之。不知何者為可非。何者為可毀乎。見
<lb n="0793c12" ed="T"/>聞不廣而妄肆非毀是不免為舜犬妾婦而已
<lb n="0793c13" ed="T"/>矣。</p>
<lb n="0793c14" ed="T"/><p xml:id="pT52p0793c1401">牟子曰。吾之所褒。猶取塵埃以附嵩泰。收朝
<lb n="0793c15" ed="T"/>露以益江湖。子之所謗。猶側一掌以翳日光。
<lb n="0793c16" ed="T"/>舉土塊以塞河決。吾之所褒。不能使佛高。子
<lb n="0793c17" ed="T"/>之所謗。不能令佛下。今之非毀者。亦何傷於
<lb n="0793c18" ed="T"/>佛教哉。秖自速戾于厥躬耳。張無盡曰。韓愈
<lb n="0793c19" ed="T"/>謂。作史者不有人禍。則有天刑。豈可不畏
<lb n="0793c20" ed="T"/>懼而輕為之。夫作史者。採摭人之實迹。設或
<lb n="0793c21" ed="T"/>褒貶不公。尚有形禍。況無故輕薄以毀大聖
<lb n="0793c22" ed="T"/>人哉。一切重罪皆可懺悔。謗佛法罪不可懺
<lb n="0793c23" ed="T"/>悔。故法華經中載。謗法之罪至極至重。今人
<lb n="0793c24" ed="T"/>只是謗佛。已種無量罪因。況佛以善道化人。
<lb n="0793c25" ed="T"/>信佛者必為善。不信佛者必為惡。惡積則滅
<lb n="0793c26" ed="T"/>身。身沒之後罪報愈重。天作孽猶可違。自作
<lb n="0793c27" ed="T"/>孽不可逭。此之謂也。若曰。死則永滅不復有
<lb n="0793c28" ed="T"/>知。則繫辭云。遊魂為變。孝經云。以鬼享之。
<lb n="0793c29" ed="T"/>左傳云。鬼猶求食。張睢陽云。死當為厲鬼以
<pb n="0794a" xml:id="T52.2117.0794a" ed="T"/>
<lb n="0794a01" ed="T"/>殺賊。則是既死之後固有見聞覺知之性也。
<lb n="0794a02" ed="T"/>若曰。死雖有知不復有罪。則書曰。天道福善
<lb n="0794a03" ed="T"/>禍淫。易曰。鬼神害盈福謙。左傳曰。有渝此
<lb n="0794a04" ed="T"/>盟明神殛之。莊子曰。為不善於幽閑之中也。
<lb n="0794a05" ed="T"/>鬼得而誅之。則是冥冥之中。固有賞善罰惡
<lb n="0794a06" ed="T"/>之事也。世有發姦擿伏如神者。固不至縱有
<lb n="0794a07" ed="T"/>罪以長姦惡。況權衡予奪。真以神明司之乎。
<lb n="0794a08" ed="T"/>彼聰明正直。不可掩蔽也。不可欺罔也。不徇
<lb n="0794a09" ed="T"/>世人之私情。不畏陽間之權勢也。則有罪者。
<lb n="0794a10" ed="T"/>何以逃刑哉。</p>
<lb n="0794a11" ed="T"/><p xml:id="pT52p0794a1101">地獄之說。前既言之矣。至於死而變為畜生。
<lb n="0794a12" ed="T"/>見於儒家之所紀者非一。鯀為黃能。彭生為
<lb n="0794a13" ed="T"/>豕。載於左傳。褒君為龍。載於史記。趙王如
<lb n="0794a14" ed="T"/>意為犬。載於前漢書。是中國未有佛教之前。
<lb n="0794a15" ed="T"/>紀載於儒書者如此。非釋氏剏為此說也。賈
<lb n="0794a16" ed="T"/>誼曰。忽然為人兮何足控搏。化為異物兮亦
<lb n="0794a17" ed="T"/>何足患。信斯言也。則知人有此身不可以常
<lb n="0794a18" ed="T"/>保。背善趨惡不免為異類。聰明不能敵業。富
<lb n="0794a19" ed="T"/>貴豈免輪迴。今日乘肥衣錦。異時銜銕負鞍。
<lb n="0794a20" ed="T"/>今日操筆弄墨。他生戴角披毛。必然之理也。
<lb n="0794a21" ed="T"/>故佛以廣大之心。示五乘之教。人乘者。教人
<lb n="0794a22" ed="T"/>持五戒。而常獲人身。不墮於異類也。天乘
<lb n="0794a23" ed="T"/>者。教人修十善。而報得天身。不止於為人也。
<lb n="0794a24" ed="T"/>後之三乘者。教人由聲聞緣覺以至於佛道。
<lb n="0794a25" ed="T"/>永斷生死常住不滅。證無上覺還度眾生也。
<lb n="0794a26" ed="T"/>天下之大道遠理。孰有過於此者。世有大道
<lb n="0794a27" ed="T"/>遠理。而懵然不知。方且恃其聰明。矜其聲勢。
<lb n="0794a28" ed="T"/>謗襲聖教。多積過愆而自趨於惡道。其亦可
<lb n="0794a29" ed="T"/>哀也已。大抵人有此身其生也甚難。其死也
<pb n="0794b" xml:id="T52.2117.0794b" ed="T"/>
<lb n="0794b01" ed="T"/>甚易。世尊握土以示其徒。以為輪迴於四生
<lb n="0794b02" ed="T"/>六道之中。得人身者如手中之土。失人身者
<lb n="0794b03" ed="T"/>如閻浮之土。蓋謂為善之時少。而謂為惡之
<lb n="0794b04" ed="T"/>時多。是以得人身時少。而失人身時多。則其
<lb n="0794b05" ed="T"/>生也豈不甚難哉。</p>
<lb n="0794b06" ed="T"/><p xml:id="pT52p0794b0601">白樂天自誨曰。人生百歲七十稀。設使與汝
<lb n="0794b07" ed="T"/>七十期。汝今年已四十四。去後二十六年能
<lb n="0794b08" ed="T"/>幾時。汝不思二十五六年來事。疾速倏忽如
<lb n="0794b09" ed="T"/>一寐。則其死也豈不甚易哉。以難得之生。而
<lb n="0794b10" ed="T"/>促之以易至之死。可以競競業業晝驚夕惕。
<lb n="0794b11" ed="T"/>為解脫之計乎。佛以解脫法門示天下。凡有
<lb n="0794b12" ed="T"/>血氣心智之性者。皆可趨而入也。而唯根器
<lb n="0794b13" ed="T"/>不凡智識超卓。得正知見不墮邪見。能知之
<lb n="0794b14" ed="T"/>乎。備見元本。餘者不錄。</p>
<lb n="0794b15" ed="T"/><cb:juan n="002" fun="close"><cb:jhead>三教平心論卷下</cb:jhead></cb:juan></cb:div>
</body>
<back>
<cb:div type="apparatus">
<head>校勘記</head>
<p>
<choice cb:from="#beg_1" cb:to="#end_1"><corr>僭</corr><sic>僣</sic></choice>
<choice cb:from="#beg_2" cb:to="#end_2"><corr>僭</corr><sic>僣</sic></choice>
<choice cb:from="#beg_3" cb:to="#end_3"><corr>僭</corr><sic>僣</sic></choice>
<choice cb:from="#beg_4" cb:to="#end_4"><corr>諡</corr><sic>謚</sic></choice>
</p>
</cb:div>
</back></text></TEI>