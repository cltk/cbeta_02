<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T47n1996">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 1996 明覺禪師語錄</title>
			<author>宋 惟蓋竺編</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.22 $<date>$Date: 2009/04/23 08:12:37 $</date></edition>
		<respStmt xml:id="resp1"><resp>corrections</resp><name>Taisho</name></respStmt>
		<respStmt xml:id="resp2"><resp>corrections</resp><name>CBETA.maha</name></respStmt>
		<respStmt xml:id="resp3"><resp>corrections</resp><name>CBETA.pan</name></respStmt>
	</editionStmt>
	<extent>6卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2009/04/23 08:12:37 $</date>
	</publicationStmt>
	<sourceDesc>
		<bibl>Taisho Tripitaka Vol. 47, No. 1996 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Electronic Buddhadharma Society (EBS), Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，佛教電腦資訊庫功德會提供，北美某大德提供</p>
	</projectDesc>
<charDecl>
<char xml:id="CB00416">
	<charName>CBETA CHARACTER CB00416</charName>
	<charProp>
		<localName>composition</localName>
		<value>[竺-二+帚]</value>
	</charProp>
	<charProp>
		<localName>normalized form</localName>
		<value>帚</value>
	</charProp>
	<mapping type="normal_unicode">U+7B92</mapping>
	<mapping cb:dec="983456" type="PUA">U+F01A0</mapping>
</char>
<char xml:id="CB00589">
	<charName>CBETA CHARACTER CB00589</charName>
	<charProp>
		<localName>composition</localName>
		<value>[澗-日+月]</value>
	</charProp>
	<charProp>
		<localName>normalized form</localName>
		<value>澗</value>
	</charProp>
	<mapping type="unicode">U+3D4E</mapping>
	<mapping cb:dec="983629" type="PUA">U+F024D</mapping>
</char>
<char xml:id="CB00904">
	<charName>CBETA CHARACTER CB00904</charName>
	<charProp>
		<localName>composition</localName>
		<value>[改-己+孛]</value>
	</charProp>
	<charProp>
		<localName>normalized form</localName>
		<value>勃</value>
	</charProp>
	<mapping type="unicode">U+3A8D</mapping>
	<mapping cb:dec="983944" type="PUA">U+F0388</mapping>
</char>
<char xml:id="CB01420">
	<charName>CBETA CHARACTER CB01420</charName>
	<charProp>
		<localName>composition</localName>
		<value>[卄/梨]</value>
	</charProp>
	<mapping type="unicode">U+4527</mapping>
	<mapping cb:dec="984460" type="PUA">U+F058C</mapping>
</char>
<char xml:id="CB05201">
	<charName>CBETA CHARACTER CB05201</charName>
	<charProp>
		<localName>composition</localName>
		<value>[羊*靈]</value>
	</charProp>
	<charProp>
		<localName>normalized form</localName>
		<value>羚</value>
	</charProp>
	<mapping type="unicode">U+263F0</mapping>
	<mapping cb:dec="988241" type="PUA">U+F1451</mapping>
</char>
</charDecl>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-08-10T15:07:59">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="其他">明覺禪師後錄</cb:mulu>
<pb n="0685b" xml:id="T47.1996.0685b" ed="T"/>
<lb n="0685b01" ed="T"/>
<milestone n="3" unit="juan"/>
<lb n="0685b02" ed="T"/>
<lb n="0685b03" ed="T"/><cb:juan n="003" fun="open"><cb:mulu n="3" type="卷"></cb:mulu><cb:jhead>明覺禪師語錄卷第三</cb:jhead></cb:juan>
<lb n="0685b04" ed="T"/>
<lb n="0685b05" ed="T"/><byline cb:type="Editor">參學小師允誠等編</byline>
<lb n="0685b06" ed="T"/><cb:div type="other"><cb:mulu level="1" type="其他">拈古</cb:mulu><head>拈古</head>
<lb n="0685b07" ed="T"/><p xml:id="pT47p0685b0701">師舉。德山示眾云。今夜不答話。問話者三十
<lb n="0685b08" ed="T"/>棒。時有僧出禮拜。山便打。僧云。某甲話也未
<lb n="0685b09" ed="T"/>問。山云。爾是甚處人。云新羅人。山云。未踏
<lb n="0685b10" ed="T"/>船舷。好與三十棒。法眼拈云。大小德山。話作
<lb n="0685b11" ed="T"/>兩橛。圓明道。大小德山。龍頭蛇尾。師云。二
<lb n="0685b12" ed="T"/>老宿。雖善裁長補短捨重從輕。要見德山亦
<lb n="0685b13" ed="T"/>未可。何故德山大似握閫外威權。有當斷不
<lb n="0685b14" ed="T"/>斷不招其亂底劍。諸人要識新羅僧麼。只是
<lb n="0685b15" ed="T"/>撞著露柱底箇瞎漢。</p>
<lb n="0685b16" ed="T"/><p xml:id="pT47p0685b1601">舉。雪峯一日普請。自負一束藤。路逢一僧。峯
<lb n="0685b17" ed="T"/>便拋下。僧方擬取。峯便踏倒。歸舉似長生乃
<lb n="0685b18" ed="T"/>云。我今日踏者僧快。生云。和尚替者僧入涅
<lb n="0685b19" ed="T"/>槃堂始得。峯便休去。師云。長生大似東家人
<lb n="0685b20" ed="T"/>死西家助哀。也好與一踏。</p>
<lb n="0685b21" ed="T"/><p xml:id="pT47p0685b2101">舉。百丈再參馬祖侍立次。祖以目視禪床角
<lb n="0685b22" ed="T"/>頭拂子。丈云。即此用離此用。祖云。爾他後開
<lb n="0685b23" ed="T"/>兩片皮。將何為人。丈取拂子竪起。祖云。即此
<lb n="0685b24" ed="T"/>用離此用。丈挂拂子於舊處。祖便喝。百丈直
<lb n="0685b25" ed="T"/>得三日耳聾。師云。奇怪諸禪德。如今列其派
<lb n="0685b26" ed="T"/>者甚多。究其源者極少。總道百丈於喝下大
<lb n="0685b27" ed="T"/>悟。還端的也無。然刁刀相似。魚魯參差。若是
<lb n="0685b28" ed="T"/>明眼漢。瞞他一點不得。只如馬祖道爾他後
<lb n="0685b29" ed="T"/>開兩片皮將何為人。百丈竪起拂子。為復如
<pb n="0685c" xml:id="T47.1996.0685c" ed="T"/>
<lb n="0685c01" ed="T"/>蟲禦木。為復啐啄同時。諸人要會三日耳聾
<lb n="0685c02" ed="T"/>麼。大冶精金應無變色。</p>
<lb n="0685c03" ed="T"/><p xml:id="pT47p0685c0301">舉。崇壽指凳子云。識得凳子周匝有餘。雲門
<lb n="0685c04" ed="T"/>云。識得凳子天地懸殊。師云。澤廣藏山理能
<lb n="0685c05" ed="T"/>伏豹。</p>
<lb n="0685c06" ed="T"/><p xml:id="pT47p0685c0601">舉。永嘉大師到六祖。繞禪床三匝。振錫一下。
<lb n="0685c07" ed="T"/>卓然而立。祖云。夫沙門具三千威儀八萬細
<lb n="0685c08" ed="T"/>行。大德從何方而來。生大我慢。師便喝。乃
<lb n="0685c09" ed="T"/>云。當時若下得者一喝。免見龍頭蛇尾。又再
<lb n="0685c10" ed="T"/>舉。繞禪床三匝振錫一下卓然而立。代祖師
<lb n="0685c11" ed="T"/>云。未到曹溪。與爾三十棒了也。</p>
<lb n="0685c12" ed="T"/><p xml:id="pT47p0685c1201">舉。仰山指雪師子云。還有過得此色者麼。
<lb n="0685c13" ed="T"/>雲門云。當時便與推倒。師云。只解推倒不能
<lb n="0685c14" ed="T"/>扶起。</p>
<lb n="0685c15" ed="T"/><p xml:id="pT47p0685c1501">舉。香嚴垂語云。如人上樹。口嗛樹枝。手不攀
<lb n="0685c16" ed="T"/>枝。脚不踏樹。樹下有人問西來意。不對則違
<lb n="0685c17" ed="T"/>他所問。若對又喪身失命。當恁時作麼生即
<lb n="0685c18" ed="T"/>是。有虎頭上座云。上樹即不問。未上樹請和
<lb n="0685c19" ed="T"/>尚道。嚴呵呵大笑。師云。樹上道即易。樹下道
<lb n="0685c20" ed="T"/>即難。老僧上樹也。致將一問來。</p>
<lb n="0685c21" ed="T"/><p xml:id="pT47p0685c2101">舉。僧問魯祖。如何是不言言。祖云。爾口在什
<lb n="0685c22" ed="T"/>麼處。僧云。某甲無口。祖云。將什麼喫飯。僧
<lb n="0685c23" ed="T"/>無語。師云。好劈脊便棒。者般漢開口了合不
<lb n="0685c24" ed="T"/>得。合口了開不得。</p>
<lb n="0685c25" ed="T"/><p xml:id="pT47p0685c2501">舉。僧問雪峯。古<g ref="#CB00589">㵎</g>寒泉時如何。峯云。瞪目不
<lb n="0685c26" ed="T"/>見底。僧云。飲者如何。峯云。不從口入。僧舉
<lb n="0685c27" ed="T"/>到趙州。州云不可從鼻孔裏入。僧却問趙州。
<lb n="0685c28" ed="T"/>古<g ref="#CB00589">㵎</g>寒泉時如何。州云苦。云飲者如何。州云
<lb n="0685c29" ed="T"/>死。雪峯聞舉云。趙州古佛。從此不答話。師
<pb n="0686a" xml:id="T47.1996.0686a" ed="T"/>
<lb n="0686a01" ed="T"/>云。眾中總道。雪峯不出者僧問頭。所以趙州
<lb n="0686a02" ed="T"/>不肯。如斯話會。深屈古人。雪竇即不然。斬釘
<lb n="0686a03" ed="T"/>截鐵本分宗師。就下平高難為作者。</p>
<lb n="0686a04" ed="T"/><p xml:id="pT47p0686a0401">舉。僧問西堂和尚。有問有答賓主歷然。無問
<lb n="0686a05" ed="T"/>無答時如何。堂云。怕爛却去那。僧問長慶。有
<lb n="0686a06" ed="T"/>問有答賓主歷然。無問無答時如何。慶云。相
<lb n="0686a07" ed="T"/>逢盡道休官去。林下何曾見一人。師云。何不
<lb n="0686a08" ed="T"/>與本分草料。</p>
<lb n="0686a09" ed="T"/><p xml:id="pT47p0686a0901">舉。臨濟示眾云。我於先師處。三度喫六十棒。
<lb n="0686a10" ed="T"/>如蒿枝子拂相似。如今思一頓棒喫。誰為下
<lb n="0686a11" ed="T"/>手。僧出眾云。某甲下手。濟拈棒與僧。僧擬接
<lb n="0686a12" ed="T"/>便打。師云。臨濟放處較危。收來太速。</p>
<lb n="0686a13" ed="T"/><p xml:id="pT47p0686a1301">舉。欽山一日上堂。竪起拳又開云。開即為掌。
<lb n="0686a14" ed="T"/>五指參差。復握云。如今為拳必無高下。還有
<lb n="0686a15" ed="T"/>商量也無。一僧出眾竪起拳。山云。爾只是箇。
<lb n="0686a16" ed="T"/>無開合漢。師云。雪竇即不然。乃竪起拳云。握
<lb n="0686a17" ed="T"/>則為拳有高有下。復開云。開則成掌無黨無
<lb n="0686a18" ed="T"/>偏。且道放開為人好。把定為人好。開也造車。
<lb n="0686a19" ed="T"/>握也合轍。若謂閉門造車出門合轍。我也知
<lb n="0686a20" ed="T"/>爾向鬼窟裏作活計。</p>
<lb n="0686a21" ed="T"/><p xml:id="pT47p0686a2101">舉。僧問睦州。高揖釋迦不拜彌勒時如何。州
<lb n="0686a22" ed="T"/>云。昨日有人問。趕出了也。僧云。和尚恐某甲
<lb n="0686a23" ed="T"/>不實。州云。拄杖不在。苕帚柄聊與三十。師
<lb n="0686a24" ed="T"/>云。睦州只有受壁之心。且無割城之意。</p>
<lb n="0686a25" ed="T"/><p xml:id="pT47p0686a2501">舉。棗樹問僧。近離甚處。云漢國。樹云。天子
<lb n="0686a26" ed="T"/>還重佛法也無。僧云。苦哉。賴值問著某甲。問
<lb n="0686a27" ed="T"/>著別人即禍生。云作箇什麼。僧云。人尚不見
<lb n="0686a28" ed="T"/>有。何佛法可重。云闍黎受戒多少時。僧云。二
<lb n="0686a29" ed="T"/>十夏。云大好。不見有人。便打。師云。者僧棒
<pb n="0686b" xml:id="T47.1996.0686b" ed="T"/>
<lb n="0686b01" ed="T"/>即喫要且去不再來。棗樹令雖行。爭奈無風
<lb n="0686b02" ed="T"/>浪起。</p>
<lb n="0686b03" ed="T"/><p xml:id="pT47p0686b0301">舉。趙州問婆子。什麼處去。云偷趙州笋去。州
<lb n="0686b04" ed="T"/>云。忽遇趙州又作麼生。婆子便掌。州便休去。
<lb n="0686b05" ed="T"/>師云。好掌。更下兩掌。也無勘處。</p>
<lb n="0686b06" ed="T"/><p xml:id="pT47p0686b0601">舉。保壽開堂日。三聖推出一僧。壽便打。聖
<lb n="0686b07" ed="T"/>云。漝麼為人。瞎却鎮州一城人眼去在。壽便
<lb n="0686b08" ed="T"/>歸方丈。師云。保壽三聖雖發明臨濟正法眼
<lb n="0686b09" ed="T"/>藏。要且只解無佛處稱尊。當時者僧若是箇
<lb n="0686b10" ed="T"/>漢。纔被推出。便掀倒禪床。直饒保壽全機。也
<lb n="0686b11" ed="T"/>較三千里。</p>
<lb n="0686b12" ed="T"/><p xml:id="pT47p0686b1201">舉。無業馬祖。僧問如何是佛。云莫妄想。師
<lb n="0686b13" ed="T"/>云。塞却鼻孔。又問。如何是佛。云即心是佛。
<lb n="0686b14" ed="T"/>師云。拄却舌頭。</p>
<lb n="0686b15" ed="T"/><p xml:id="pT47p0686b1501">舉。僧問德山。從上諸聖什麼處去。山云。作麼
<lb n="0686b16" ed="T"/>作麼。僧云。勅點飛龍馬。跛鼈出頭來。山便休
<lb n="0686b17" ed="T"/>去。至來日山浴出。其僧過茶舉德山。山撫
<lb n="0686b18" ed="T"/>僧背一下。僧云。者老漢方始瞥地。師云。然精
<lb n="0686b19" ed="T"/>金百煉。須要本分鉗鎚。德山既以已方人。者
<lb n="0686b20" ed="T"/>僧還同受屈。以拄杖一劃云。適來公案且致。
<lb n="0686b21" ed="T"/>從上諸聖什麼處去。大眾擬議。師一時打
<lb n="0686b22" ed="T"/>趁。</p>
<lb n="0686b23" ed="T"/><p xml:id="pT47p0686b2301">舉。保福簽瓜次。太原孚上座到來。福云。道得
<lb n="0686b24" ed="T"/>與爾瓜喫。孚云。把將來。福度一片瓜與孚。孚
<lb n="0686b25" ed="T"/>接得便去。師云。雖是死蛇。解弄也活。誰是好
<lb n="0686b26" ed="T"/>手者。試請辯看。</p>
<lb n="0686b27" ed="T"/><p xml:id="pT47p0686b2701">舉。南泉示眾云。道非物外。物外非道。趙州出
<lb n="0686b28" ed="T"/>問。如何是物外道。泉便打。州云。和尚莫打某
<lb n="0686b29" ed="T"/>甲。向後錯打人去在。泉云。龍蛇易辯衲子難
<pb n="0686c" xml:id="T47.1996.0686c" ed="T"/>
<lb n="0686c01" ed="T"/>瞞。師云。趙州如龍無角。似蛇有足。當時不管
<lb n="0686c02" ed="T"/>盡法無民。直須喫棒了趁出。</p>
<lb n="0686c03" ed="T"/><p xml:id="pT47p0686c0301">舉。洞山到雲門。門問。近離甚處。山云查渡。
<lb n="0686c04" ed="T"/>云夏在甚處。山云。湖南報慈。云甚時離。山云
<lb n="0686c05" ed="T"/>去年八。月門云。放爾三頓棒。山至來日却上
<lb n="0686c06" ed="T"/>問訊。昨日蒙和尚放三頓棒。不知過在什麼
<lb n="0686c07" ed="T"/>處。門云。飯袋子江西湖南便漝麼去。山於此
<lb n="0686c08" ed="T"/>大悟。師云。雲門氣宇如王。拶著便氷消瓦解。
<lb n="0686c09" ed="T"/>當時若據令而行。子孫也未到斷絕。</p>
<lb n="0686c10" ed="T"/><p xml:id="pT47p0686c1001">舉。一僧參馬大師。師畫一圓相云。入也打。不
<lb n="0686c11" ed="T"/>入也打。僧便入師便打。僧云。和尚打某甲不
<lb n="0686c12" ed="T"/>得。大師靠却拄杖休去。師云。二俱不了。和尚
<lb n="0686c13" ed="T"/>打某甲不得。靠却拄杖。擬議不來劈脊便打。</p>
<lb n="0686c14" ed="T"/><p xml:id="pT47p0686c1401">舉。興化問克賓維那。不久為唱道之首。賓云。
<lb n="0686c15" ed="T"/>不入者保社。化云。會來不入。不會不入。賓
<lb n="0686c16" ed="T"/>云。沒交涉。化便打。乃云。克賓維那法戰不
<lb n="0686c17" ed="T"/>勝。罰錢五貫。充設饡飯。至來日齋時。興化自
<lb n="0686c18" ed="T"/>白槌云。克賓維那法戰不勝。不得喫飯。即便
<lb n="0686c19" ed="T"/>趕出。師云。克賓要承嗣興化罰錢出院且致。
<lb n="0686c20" ed="T"/>却須索取者一頓棒始得。且問諸人。棒既喫
<lb n="0686c21" ed="T"/>了。作麼生索。雪竇要斷不平之事。今夜與克
<lb n="0686c22" ed="T"/>賓維那雪屈。以拄杖一時打散。</p>
<lb n="0686c23" ed="T"/><p xml:id="pT47p0686c2301">舉。僧問長慶。眾手淘金。誰是得者。慶云。有
<lb n="0686c24" ed="T"/>伎倆者得。僧云。學人還得也無。慶云。大遠
<lb n="0686c25" ed="T"/>在。師代者僧。當時便喝。復云。有伎倆者得一
<lb n="0686c26" ed="T"/>手分付。有伎倆者不得兩手分付。學人還得
<lb n="0686c27" ed="T"/>也無。蒼天蒼天。</p>
<lb n="0686c28" ed="T"/><p xml:id="pT47p0686c2801">舉。大慈示眾云。山僧不解答話。只是識病。時
<lb n="0686c29" ed="T"/>有僧出。大慈便歸方丈。師云。大凡扶竪宗乘
<pb n="0687a" xml:id="T47.1996.0687a" ed="T"/>
<lb n="0687a01" ed="T"/>須辯箇得失。且大慈識病不答話。時有僧出
<lb n="0687a02" ed="T"/>便歸方丈。雪竇識病不答話。或有僧出。劈脊
<lb n="0687a03" ed="T"/>便打。諸方識病不答話。有僧出必然。別有長
<lb n="0687a04" ed="T"/>處。敢有一箇動著。大唐天子只三人。</p>
<lb n="0687a05" ed="T"/><p xml:id="pT47p0687a0501">舉。趙州到黃檗。檗見來便關却方丈。州云。救
<lb n="0687a06" ed="T"/>火救火。黃檗便出擒住云。道道。州云。賊過後
<lb n="0687a07" ed="T"/>張弓。師云。直是好笑笑須三十年。忽有箇衲
<lb n="0687a08" ed="T"/>僧問。雪竇笑箇什麼。笑賊過後張弓。</p>
<lb n="0687a09" ed="T"/><p xml:id="pT47p0687a0901">舉。僧問鏡清。學人未達其源。乞師方便。清
<lb n="0687a10" ed="T"/>云。是什麼。源云。其源。清云。若是其源。爭受
<lb n="0687a11" ed="T"/>方便。師云。死水裏浸却有什麼用處。侍者問。
<lb n="0687a12" ed="T"/>適來成禠伊。清云無。侍者云。不成禠伊。清云
<lb n="0687a13" ed="T"/>無。侍者云。和尚尊意如何清云。一點水墨兩
<lb n="0687a14" ed="T"/>處成龍師云。猶較些子。雪竇不是減鏡清威
<lb n="0687a15" ed="T"/>光。要與者僧相見。是什麼源其源。三十年後
<lb n="0687a16" ed="T"/>與爾三十棒。</p>
<lb n="0687a17" ed="T"/><p xml:id="pT47p0687a1701">舉。僧問香林。如何是衲衣下事。林云。臘月火
<lb n="0687a18" ed="T"/>燒山。師云。臘月燒山萬種千般。翹松鶴冷踏
<lb n="0687a19" ed="T"/>雪人寒。達磨不會大難大難。</p>
<lb n="0687a20" ed="T"/><p xml:id="pT47p0687a2001">舉。本仁和尚。示眾云。尋常不欲向聲前句後。
<lb n="0687a21" ed="T"/>鼓弄人家男女。何故。且聲不是聲。色不是色。
<lb n="0687a22" ed="T"/>時有僧問。如何是聲不是聲。仁云。喚作色得
<lb n="0687a23" ed="T"/>麼。云如何是色不是色。仁云。喚作聲得麼。僧
<lb n="0687a24" ed="T"/>禮拜。仁云。且道。為汝說答汝話。若人辯得。
<lb n="0687a25" ed="T"/>有箇入處。師云。本仁也甚奇怪。要且貪觀天
<lb n="0687a26" ed="T"/>上。既非聲前句後。且作麼生入。</p>
<lb n="0687a27" ed="T"/><p xml:id="pT47p0687a2701">舉。雲門示眾云。老胡生下。一手指天一手指
<lb n="0687a28" ed="T"/>地。周行七步。目顧四方。天上天下唯我獨尊。
<lb n="0687a29" ed="T"/>當時若見。一棒打殺與狗喫却。貴圖天下太
<pb n="0687b" xml:id="T47.1996.0687b" ed="T"/>
<lb n="0687b01" ed="T"/>平。師云。便與掀倒禪床。</p>
<lb n="0687b02" ed="T"/><p xml:id="pT47p0687b0201">舉。國師三喚侍者。點即不到侍者三應。到即
<lb n="0687b03" ed="T"/>不點。將謂吾辜負汝。誰知汝辜負吾。瞞雪竇
<lb n="0687b04" ed="T"/>不得。雲門道。作麼生是國師辜負侍者處。會
<lb n="0687b05" ed="T"/>得也是無端。師云。元來不會。作麼生是侍者
<lb n="0687b06" ed="T"/>辜負國師。粉骨碎身未報得。師云。無端無端。</p>
<lb n="0687b07" ed="T"/><p xml:id="pT47p0687b0701">復舉。僧問投子。國師三喚侍者意旨如何。投
<lb n="0687b08" ed="T"/>子云。抑逼人作麼。師云。垛根漢。僧問興化。
<lb n="0687b09" ed="T"/>化云。一盲引眾盲。師云。端的瞎。僧問玄沙。
<lb n="0687b10" ed="T"/>沙云。侍者却會。師云。停囚長智。僧問趙州。
<lb n="0687b11" ed="T"/>州云。如人暗中書字。字雖不成文彩已彰。師
<lb n="0687b12" ed="T"/>便喝。僧問雪竇。雪竇便打。也要諸方點檢。乃
<lb n="0687b13" ed="T"/>成頌云。師資會遇意非輕。無事相將草裏行。
<lb n="0687b14" ed="T"/>負汝負吾人莫問。任從天下競頭爭。</p>
<lb n="0687b15" ed="T"/><p xml:id="pT47p0687b1501">舉。僧問智門和尚。如何是佛。云踏破草鞋赤
<lb n="0687b16" ed="T"/>脚走。僧云。如何是佛向上事。云拄杖頭上挑
<lb n="0687b17" ed="T"/>日月。師云。千兵易得一將難求。</p>
<lb n="0687b18" ed="T"/><p xml:id="pT47p0687b1801">舉。師祖問南泉摩尼珠人不識。如來藏裏親
<lb n="0687b19" ed="T"/>收得。如何是如來藏。云王老師與爾往來者
<lb n="0687b20" ed="T"/>是藏。師云。草裏漢。祖云。不往不來者。云亦
<lb n="0687b21" ed="T"/>是藏。師云。雪上加霜。祖云。如何是珠。師云。
<lb n="0687b22" ed="T"/>嶮。百尺竿頭作伎倆。不是好手。者裏著得箇
<lb n="0687b23" ed="T"/>眼。賓主互換。便能深入虎穴。或不漝麼。縱饒
<lb n="0687b24" ed="T"/>師祖悟去也是龍頭蛇尾漢。</p>
<lb n="0687b25" ed="T"/><p xml:id="pT47p0687b2501">舉。僧禮拜雪峯。峯打五棒。僧云。某甲有什麼
<lb n="0687b26" ed="T"/>過峯又打五棒。師云。雪竇不曾與人葛藤。前
<lb n="0687b27" ed="T"/>五棒。日照天臨。後五棒。雲騰致雨爾若辯得。
<lb n="0687b28" ed="T"/>也好與五棒。</p>
<lb n="0687b29" ed="T"/><p xml:id="pT47p0687b2901">舉。馬大師令智藏馳書上徑山。山接書開見
<pb n="0687c" xml:id="T47.1996.0687c" ed="T"/>
<lb n="0687c01" ed="T"/>一圓相。於中下一點。國師聞舉云。欽師猶被
<lb n="0687c02" ed="T"/>馬師惑。師云。徑山被惑且致。若將呈似國師。
<lb n="0687c03" ed="T"/>別作箇什麼伎倆。免被惑去。有老宿云。當時
<lb n="0687c04" ed="T"/>坐却便休亦有道。但與劃破。若與麼。只是不
<lb n="0687c05" ed="T"/>識著。敢謂天下老師。各具金剛眼睛廣作神
<lb n="0687c06" ed="T"/>通變化還免得麼。雪竇見處也要諸人共知。
<lb n="0687c07" ed="T"/>只者馬師。當時畫出早自惑了也。</p>
<lb n="0687c08" ed="T"/><p xml:id="pT47p0687c0801">舉。鏡清問僧。趙州喫茶去。爾作麼生會。僧便
<lb n="0687c09" ed="T"/>出去。清云。邯鄲學步。師云。者僧不是邯鄲
<lb n="0687c10" ed="T"/>人。為什麼學唐步。若辯得出。與爾茶喫。</p>
<lb n="0687c11" ed="T"/><p xml:id="pT47p0687c1101">舉。僧問雲門。如何是法身向上事。云向上與
<lb n="0687c12" ed="T"/>爾道即不難。作麼生會法身。僧云。請和尚鑑。
<lb n="0687c13" ed="T"/>云鑑即且致。作麼生會法身。僧云。與麼與麼。
<lb n="0687c14" ed="T"/>云者箇是長連床上學得底。我且問爾法身
<lb n="0687c15" ed="T"/>還喫飯麼。僧無語。師云。將成九仞之山。不進
<lb n="0687c16" ed="T"/>一簣之土。過在什麼處。</p>
<lb n="0687c17" ed="T"/><p xml:id="pT47p0687c1701">舉。趙州訪茱萸纔上法堂。茱萸云。看箭。州亦
<lb n="0687c18" ed="T"/>云。看箭。茱萸云過。州云中。師云。二俱作家。
<lb n="0687c19" ed="T"/>蓋是茱萸趙州二俱不作家。箭鋒不相拄。直
<lb n="0687c20" ed="T"/>饒齊發齊中。也只是箇射垛漢。</p>
<lb n="0687c21" ed="T"/><p xml:id="pT47p0687c2101">舉。臨濟與普化去施主家齋。濟問。毛吞巨海
<lb n="0687c22" ed="T"/>芥納須彌。為復是神通妙用。為復法爾如然。
<lb n="0687c23" ed="T"/>化踢倒飯床。濟云。太麁生。化云。者裏是甚所
<lb n="0687c24" ed="T"/>在。說麁說細。濟休去。至來日又同赴一施主
<lb n="0687c25" ed="T"/>齋。濟復問。今日供養何似昨日。化又踢倒飯
<lb n="0687c26" ed="T"/>床。濟云。太麁生。化云。瞎漢佛法說什麼麁
<lb n="0687c27" ed="T"/>細。濟吐舌。師云。兩箇老賊喫飯也不了。好
<lb n="0687c28" ed="T"/>與二十棒。棒雖行。且那箇是正賊。</p>
<lb n="0687c29" ed="T"/><p xml:id="pT47p0687c2901">舉。三角示眾云。若論此事。貶上眉毛早是蹉
<pb n="0688a" xml:id="T47.1996.0688a" ed="T"/>
<lb n="0688a01" ed="T"/>過。麻谷出云。蹉過即不問。如何是此事。角
<lb n="0688a02" ed="T"/>云。蹉過。谷便掀倒禪床。三角便打。師云。兩
<lb n="0688a03" ed="T"/>箇有頭無尾漢。眉毛未曾貶上。說什麼此事
<lb n="0688a04" ed="T"/>蹉過。有僧問。眉毛為什麼不貶上。師便打。</p>
<lb n="0688a05" ed="T"/><p xml:id="pT47p0688a0501">舉。睦州喚僧大德。僧迴首。州云。擔版漢。師
<lb n="0688a06" ed="T"/>云。睦州只具一隻眼。何故。者僧喚既迴頭。因
<lb n="0688a07" ed="T"/>甚却成擔版。</p>
<lb n="0688a08" ed="T"/><p xml:id="pT47p0688a0801">舉。巖頭參德山。跨門便問。是凡是聖。德山便
<lb n="0688a09" ed="T"/>喝。巖頭便禮拜。洞山聞舉云。若不是奯公。大
<lb n="0688a10" ed="T"/>難承當。巖頭云。洞山老漢不識好惡。我當時
<lb n="0688a11" ed="T"/>一手擡一手搦。師云。然則德山門下。草偃風
<lb n="0688a12" ed="T"/>行。要且不能塞斷人口。當時纔禮拜。劈脊便
<lb n="0688a13" ed="T"/>打。非唯勦絕洞山。亦乃把定奯老。還會麼。李
<lb n="0688a14" ed="T"/>將軍有嘉聲在。不得封侯也是閑。</p>
<lb n="0688a15" ed="T"/><p xml:id="pT47p0688a1501">舉。巴陵示眾。祖師道。不是風動不是幡動。既
<lb n="0688a16" ed="T"/>不是幡風。向什麼處著。有人與祖師作主。出
<lb n="0688a17" ed="T"/>來與巴陵相見。師云雪竇道。風動幡動。既是
<lb n="0688a18" ed="T"/>風幡。向甚處著。有人與巴陵作主。亦出來與
<lb n="0688a19" ed="T"/>雪竇相見。</p>
<lb n="0688a20" ed="T"/><p xml:id="pT47p0688a2001">舉。則川與龐居士摘茶次。士云。法界不容身。
<lb n="0688a21" ed="T"/>師還見我麼。川云。若不是老師。洎與龐公答
<lb n="0688a22" ed="T"/>話。士云。有問有答蓋是尋常。川不管。士云。
<lb n="0688a23" ed="T"/>適來莫怪相借問麼。川亦不管。士喝云。者無
<lb n="0688a24" ed="T"/>禮儀漢。待我一一舉似明眼人去在。川拈茶
<lb n="0688a25" ed="T"/>籃便歸。師云。則川只解把定封疆。不能同生
<lb n="0688a26" ed="T"/>同死。當時好與捋下幞頭。誰敢喚作龐居士。</p>
<lb n="0688a27" ed="T"/><p xml:id="pT47p0688a2701">舉。僧問雲門。一言道盡時如何。門云。裂破。
<lb n="0688a28" ed="T"/>師彈指三下。</p>
<lb n="0688a29" ed="T"/><p xml:id="pT47p0688a2901">舉。僧問睦州。一言道盡時如何。州云。老僧在
<pb n="0688b" xml:id="T47.1996.0688b" ed="T"/>
<lb n="0688b01" ed="T"/>爾鉢囊裏。師呵呵大笑。</p>
<lb n="0688b02" ed="T"/><p xml:id="pT47p0688b0201">舉。本生和尚以拄杖示眾云。我若拈起。爾便
<lb n="0688b03" ed="T"/>向未拈起時作道理。我若不拈起。爾便向拈
<lb n="0688b04" ed="T"/>起時作主宰。且道。老僧為人在甚處。時有僧
<lb n="0688b05" ed="T"/>出云。不敢妄生節目。生云。也知闍黎不分外。
<lb n="0688b06" ed="T"/>僧云。低低處平之有餘。高高處觀之不足。生
<lb n="0688b07" ed="T"/>云。節目上更生節目。僧無語。生云。掩鼻偷香
<lb n="0688b08" ed="T"/>空招罪犯師云。者僧也善能切磋。爭奈弓折
<lb n="0688b09" ed="T"/>箭盡。然雖如此。且本生是作家宗師。拈起也
<lb n="0688b10" ed="T"/>天迴地轉。應須拱手歸降。放下也草偃風行。
<lb n="0688b11" ed="T"/>必合全身遠害。還見本生為人處也無。師復
<lb n="0688b12" ed="T"/>拈起拄杖云。太平本是將軍致。不許將軍見
<lb n="0688b13" ed="T"/>太平。</p>
<lb n="0688b14" ed="T"/><p xml:id="pT47p0688b1401">舉。僧問雪峯。聲聞人見性。如夜見月。菩薩人
<lb n="0688b15" ed="T"/>見性。如晝見日。未審和尚見性如何。峯打三
<lb n="0688b16" ed="T"/>下。其僧復問巖頭。巖頭打三掌。師云。應病設
<lb n="0688b17" ed="T"/>藥。且與三下。若據令而行。合打多少。</p>
<lb n="0688b18" ed="T"/><p xml:id="pT47p0688b1801">舉。太原孚上座參雪峯。至法堂上顧視。雪峯
<lb n="0688b19" ed="T"/>便下看。知事師云。一千五百人作家宗師。被
<lb n="0688b20" ed="T"/>孚老一覷。便高竪降旗。孚至來日入方丈云。
<lb n="0688b21" ed="T"/>昨日觸忤和尚。峯云。知是般事。便休。師云果
<lb n="0688b22" ed="T"/>然。僧問雲門。作麼生是觸忤處。門便打。師
<lb n="0688b23" ed="T"/>云。打得百千萬箇。有什麼用處。直須盡大地
<lb n="0688b24" ed="T"/>人喫棒。方可扶竪雪峯。且道。太原孚具什麼
<lb n="0688b25" ed="T"/>眼。</p>
<lb n="0688b26" ed="T"/><p xml:id="pT47p0688b2601">舉。安國問僧。得之於心。伊蘭作栴檀之樹。失
<lb n="0688b27" ed="T"/>之於旨。甘露乃蒺<g ref="#CB01420">䔧</g>之園。我要箇語具得失
<lb n="0688b28" ed="T"/>兩意。僧竪起拳云。不可喚作拳頭。國云。只為
<lb n="0688b29" ed="T"/>喚作拳頭。師云。無繩自縛漢。拳頭也不識。</p>
<pb n="0688c" xml:id="T47.1996.0688c" ed="T"/>
<lb n="0688c01" ed="T"/><p xml:id="pT47p0688c0101">舉。僧請益雲門大師玄沙三種病人話。門云。
<lb n="0688c02" ed="T"/>爾禮拜著。僧禮拜起。門以拄杖便挃。僧退後。
<lb n="0688c03" ed="T"/>門云。爾不是患盲。復喚近前來。僧近前。門云。
<lb n="0688c04" ed="T"/>爾不是患聾。乃云。還會麼。僧云不會。門云。
<lb n="0688c05" ed="T"/>爾不是患瘂。僧於此有省。師便喝云。者盲聾
<lb n="0688c06" ed="T"/>瘖瘂漢。若不是雲門驢年去。如今有底或拈
<lb n="0688c07" ed="T"/>槌竪拂不管。教近前又不來。還會麼。不應諸
<lb n="0688c08" ed="T"/>方還奈何得麼。雪竇若不奈何。爾者一隊驢
<lb n="0688c09" ed="T"/>漢。有堪作箇什麼。以拄杖一時打趁。</p>
<lb n="0688c10" ed="T"/><p xml:id="pT47p0688c1001">舉。僧問香嚴。如何是王索仙陀婆。嚴云。過者
<lb n="0688c11" ed="T"/>邊來。師云。鈍置殺人。僧問趙州。王索仙陀婆
<lb n="0688c12" ed="T"/>時如何州曲躬叉手。師云。索鹽奉馬。</p>
<lb n="0688c13" ed="T"/><p xml:id="pT47p0688c1301">舉。鼓山示眾云。若論此事。如一口劍。時有僧
<lb n="0688c14" ed="T"/>問。承和尚有言。若論此事。如一口劍。和尚是
<lb n="0688c15" ed="T"/>死屍。學人是死屍。如何是劍。山云。拖出者死
<lb n="0688c16" ed="T"/>屍。僧應諾。歸衣鉢下。打揲便行。山至晚問首
<lb n="0688c17" ed="T"/>座。問話僧在否。座云。當時便去也。山云。好
<lb n="0688c18" ed="T"/>與二十棒。師云。諸方老宿總道。鼓山失却一
<lb n="0688c19" ed="T"/>隻眼。殊不知。重賞之下必有勇夫。然雖如此。
<lb n="0688c20" ed="T"/>若仔細點撿來。未免一時埋却。</p>
<lb n="0688c21" ed="T"/><p xml:id="pT47p0688c2101">舉。睦州問武陵長老。了即毛端吞巨海。始知
<lb n="0688c22" ed="T"/>大地一微塵。作麼生。云和尚問誰。州云。問
<lb n="0688c23" ed="T"/>長老。云何不領話。州云。我不領話爾不領
<lb n="0688c24" ed="T"/>話。師云。墮也墮也。復云。者葛藤老漢好與
<lb n="0688c25" ed="T"/>劃斷。拈拄杖云。什麼處去也。</p>
<lb n="0688c26" ed="T"/><p xml:id="pT47p0688c2601">舉。仰山坐次。大禪佛到翹一足云。西天二十
<lb n="0688c27" ed="T"/>八祖亦如是。唐土六祖亦如是。和尚亦如是。
<lb n="0688c28" ed="T"/>某甲亦如是。山下禪床打四藤條。師云。藤條
<lb n="0688c29" ed="T"/>未到打折。因什麼只與四下。須是箇斬釘截
<pb n="0689a" xml:id="T47.1996.0689a" ed="T"/>
<lb n="0689a01" ed="T"/>鐵漢始得。大禪後到霍山自云。集雲峯下四
<lb n="0689a02" ed="T"/>藤條天下大禪佛參。山云。打鐘著。禪便走。師
<lb n="0689a03" ed="T"/>云。者漢雖見機而變。爭奈有頭無尾。</p>
<lb n="0689a04" ed="T"/><p xml:id="pT47p0689a0401">舉。玄沙與天龍入山見虎。龍云。前面是虎。
<lb n="0689a05" ed="T"/>沙云。是汝。師云。要與人天為師。前面端的是
<lb n="0689a06" ed="T"/>虎。</p>
<lb n="0689a07" ed="T"/><p xml:id="pT47p0689a0701">舉。南泉山下有一菴主。行僧經過謂菴主云。
<lb n="0689a08" ed="T"/>近日南泉和尚出世。何不去禮拜。主云。非但
<lb n="0689a09" ed="T"/>南泉直饒千佛出興。亦不能去。泉聞令趙州
<lb n="0689a10" ed="T"/>去看。州見便禮拜。主不管。州從西過東。主亦
<lb n="0689a11" ed="T"/>不管。州又從東過西。主亦不管。州云。草賊大
<lb n="0689a12" ed="T"/>敗。拽下簾子便行。歸舉似南泉。泉云。從來疑
<lb n="0689a13" ed="T"/>著者漢。師云。大小南泉趙州。被箇擔版漢勘
<lb n="0689a14" ed="T"/>破了也。</p>
<lb n="0689a15" ed="T"/><p xml:id="pT47p0689a1501">舉。僧問風穴。語默涉離微如何通不犯。穴云。
<lb n="0689a16" ed="T"/>常憶江南三月裏。鷓鴣啼處百華鮮。曾有僧
<lb n="0689a17" ed="T"/>問雪竇。對他道。劈腹剜心。又且如何。復云。
<lb n="0689a18" ed="T"/>因風吹火別是一家。傷鼈恕龜必應有主。</p>
<lb n="0689a19" ed="T"/><p xml:id="pT47p0689a1901">舉。巖頭雪峯欽山到德山。欽山問。天皇也恁
<lb n="0689a20" ed="T"/>麼道。龍潭也恁麼道。未審德山作麼生道。山
<lb n="0689a21" ed="T"/>云。爾試舉天皇龍潭底看。欽山擬議。德山便
<lb n="0689a22" ed="T"/>打。欽山被打。歸延壽堂云。是即是。打我大
<lb n="0689a23" ed="T"/>殺。巖頭云。爾恁麼。他後不得道見德山。師
<lb n="0689a24" ed="T"/>云。諸禪德。欽山致箇問端。甚是奇特。爭奈龍
<lb n="0689a25" ed="T"/>頭蛇尾。爾試舉天皇龍潭底看。坐具便摵。大
<lb n="0689a26" ed="T"/>丈夫漢捋虎鬚也是本分。他既不能。德山令
<lb n="0689a27" ed="T"/>行。一半。令若盡行。雪峯巖頭總是涅槃堂裏
<lb n="0689a28" ed="T"/>漢。</p>
<lb n="0689a29" ed="T"/><p xml:id="pT47p0689a2901">舉。僧問智門和尚。如何是般若體。云蚌含明
<pb n="0689b" xml:id="T47.1996.0689b" ed="T"/>
<lb n="0689b01" ed="T"/>月。僧云。如何是般若用。云兔子懷胎。師云。
<lb n="0689b02" ed="T"/>非唯把定世界。亦乃安貼邦家。若善能參詳。
<lb n="0689b03" ed="T"/>便請丹霄獨步。</p>
<lb n="0689b04" ed="T"/><p xml:id="pT47p0689b0401">舉。烏臼有玄紹二上座到。臼云。二禪伯。近離
<lb n="0689b05" ed="T"/>甚處。云江西。臼便打。僧云。久聞和尚有此機
<lb n="0689b06" ed="T"/>要。臼云。爾既不會。第二箇近前來。僧擬議。
<lb n="0689b07" ed="T"/>臼亦打云。同坑無異土。參堂去。師云。宗師眼
<lb n="0689b08" ed="T"/>目。須至恁麼。如今翅孽海直取龍吞。有般漢
<lb n="0689b09" ed="T"/>眼目未辯東西。拄杖不知顛倒。只管說照用
<lb n="0689b10" ed="T"/>同時。人境俱奪。</p>
<lb n="0689b11" ed="T"/><p xml:id="pT47p0689b1101">舉。僧辭大隨。隨問。甚處去。云峨眉禮拜普賢
<lb n="0689b12" ed="T"/>去。隨竪起拂子云。文殊普賢總在者裏。僧畫
<lb n="0689b13" ed="T"/>一圓相拋於背後。隨云。侍者將一貼茶與者
<lb n="0689b14" ed="T"/>僧。雲門別云。西天斬頭截臂。者裏自領出去。
<lb n="0689b15" ed="T"/>師云。殺人刀活人劍。具眼底辯取。</p>
<lb n="0689b16" ed="T"/><p xml:id="pT47p0689b1601">舉。雪峯問僧。見說大德曾為天使來是否。云
<lb n="0689b17" ed="T"/>不敢。峯云。爭解與麼來。僧云。仰慕道德。豈
<lb n="0689b18" ed="T"/>憚關山。峯云。汝猶醉在出去。僧便出。峯乃召
<lb n="0689b19" ed="T"/>大德。僧迴首。峯云。是什麼。僧亦云是什麼。
<lb n="0689b20" ed="T"/>峯云。者漆桶。僧無語。峯却顧謂鏡清云。好箇
<lb n="0689b21" ed="T"/>師僧。向漆桶裏著到。清云。和尚豈不是據欵
<lb n="0689b22" ed="T"/>結案。峯云。也是我尋常用底。忽若喚迴是什
<lb n="0689b23" ed="T"/>麼。被他道者漆桶。又作麼生。清云。成何道
<lb n="0689b24" ed="T"/>理。峯云。我與麼及伊。爾又道據欵結案。他與
<lb n="0689b25" ed="T"/>麼及我。又道成何道理。一等是什麼時節。其
<lb n="0689b26" ed="T"/>間有得不得。清云。不見道。醍醐上味為世所
<lb n="0689b27" ed="T"/>珍。遇此之人翻成毒藥。師云看他父子相投。
<lb n="0689b28" ed="T"/>言氣相合。知者謂粉骨碎身。此恩難報。不知
<lb n="0689b29" ed="T"/>者謂扶高抑下。臨危悚人。毒藥醍醐千載龜
<pb n="0689c" xml:id="T47.1996.0689c" ed="T"/>
<lb n="0689c01" ed="T"/>鑑。還會麼。者漆桶。</p>
<lb n="0689c02" ed="T"/><p xml:id="pT47p0689c0201">舉。僧問大梅。如何是祖師西來意。梅云。西來
<lb n="0689c03" ed="T"/>無意。僧舉到鹽官。云一箇棺材兩箇死漢。玄
<lb n="0689c04" ed="T"/>沙聞舉云。鹽官是作家。師云。三箇也得。</p>
<lb n="0689c05" ed="T"/><p xml:id="pT47p0689c0501">舉。雲門問新羅僧。爾是甚處人。云新羅人。門
<lb n="0689c06" ed="T"/>云。將什麼過海。云草賊大敗。門云。為什麼在
<lb n="0689c07" ed="T"/>我手裏。云恰是。門云。一任<g ref="#CB00904">㪍</g>趒。師云。雲門
<lb n="0689c08" ed="T"/>老漢龍頭蛇尾。放過者僧為什麼在我手裏。
<lb n="0689c09" ed="T"/>恰是劈脊便打。</p>
<lb n="0689c10" ed="T"/><p xml:id="pT47p0689c1001">舉。北禪問僧。近離甚處。云黃州。禪云。夏在
<lb n="0689c11" ed="T"/>甚處。云資福。禪云。福將何資。云兩重公案。
<lb n="0689c12" ed="T"/>禪云。爭奈在我手裏。云在手裏即收取。禪便
<lb n="0689c13" ed="T"/>打。者僧不甘。隨後趁出。師云。奇怪宛有超師
<lb n="0689c14" ed="T"/>之作。還知者僧麼。只解貪前不能顧後。若在
<lb n="0689c15" ed="T"/>雪竇手裏。棒折也未放在。</p>
<lb n="0689c16" ed="T"/><p xml:id="pT47p0689c1601">舉。睦州示眾云。我見百丈不識好惡。大眾方
<lb n="0689c17" ed="T"/>集。以拄杖一時打下。復召。大眾迴首。丈云。
<lb n="0689c18" ed="T"/>是什麼。有什麼共語處。黃檗和尚大眾方集。
<lb n="0689c19" ed="T"/>以拄杖一時打下。復召。大眾迴首。檗云。月似
<lb n="0689c20" ed="T"/>彎弓少雨多風。猶較些子。師云。說什麼猶較。
<lb n="0689c21" ed="T"/>直是未在。若據雪竇。眾集一時打下便休。
<lb n="0689c22" ed="T"/>或有箇無孔鐵槌。為眾竭力善能擔荷。可以
<lb n="0689c23" ed="T"/>籠罩古今乾坤把斷。師驀拈拄杖云。放過一
<lb n="0689c24" ed="T"/>著。</p>
<lb n="0689c25" ed="T"/><p xml:id="pT47p0689c2501">舉。玄沙見鼓山來。作一圓相。山云。人人出者
<lb n="0689c26" ed="T"/>箇不得。沙云。情知爾向驢胎馬腹裏作活計。
<lb n="0689c27" ed="T"/>山云。和尚又作麼生。玄沙云。人人出者箇不
<lb n="0689c28" ed="T"/>得。山云和尚漝麼道得。某甲為什麼不得。沙
<lb n="0689c29" ed="T"/>云。我得爾不得。師云。只解貪觀白浪。不知失
<pb n="0690a" xml:id="T47.1996.0690a" ed="T"/>
<lb n="0690a01" ed="T"/>却手橈。</p>
<lb n="0690a02" ed="T"/><p xml:id="pT47p0690a0201">舉。南泉示眾云。王老師賣身去也。還有人買
<lb n="0690a03" ed="T"/>麼。一僧出眾云。某甲買。泉云。不作貴不作
<lb n="0690a04" ed="T"/>賤。作麼生買。僧無語。臥龍代云。和尚屬專
<lb n="0690a05" ed="T"/>甲。禾山云。是何道理。趙州云。明年與和尚作
<lb n="0690a06" ed="T"/>領布衫。師云。雖然作家競買。要且不解輸機。
<lb n="0690a07" ed="T"/>且道。南泉還肯麼。雪竇也擬酬箇價直。令南
<lb n="0690a08" ed="T"/>泉進且無門退亦無地。不作貴不作賤作麼
<lb n="0690a09" ed="T"/>生買。別處容和尚不得。</p>
<lb n="0690a10" ed="T"/><p xml:id="pT47p0690a1001">舉。茱萸把一橛竹上堂云。還有虛空裏釘得
<lb n="0690a11" ed="T"/>橛麼。時有靈虛上座出云。虛空是橛。茱萸便
<lb n="0690a12" ed="T"/>打。虛云。莫錯打某甲。茱萸休去。師云。若要
<lb n="0690a13" ed="T"/>此話大行。直須打了趁出。</p>
<lb n="0690a14" ed="T"/><p xml:id="pT47p0690a1401">舉。夾山與定山。同行言話次。定山云。生死中
<lb n="0690a15" ed="T"/>無佛則無生死。夾山云。生死中有佛則不迷
<lb n="0690a16" ed="T"/>生死。互相不肯。同上大梅。相見了具說前事。
<lb n="0690a17" ed="T"/>夾山問。未審那箇親那箇疎。梅云。一親一疎。
<lb n="0690a18" ed="T"/>山又問。那箇親。梅云。且去明日來。夾山至來
<lb n="0690a19" ed="T"/>日又問。未審那箇親。梅云。親者不問。問者不
<lb n="0690a20" ed="T"/>親。夾山住後云。我當時在大梅失却一隻眼。
<lb n="0690a21" ed="T"/>師云。夾山畢竟不知換得一隻眼。大梅老漢
<lb n="0690a22" ed="T"/>當時聞舉。若以棒一時打出。豈止劃斷兩人
<lb n="0690a23" ed="T"/>葛藤。亦乃為天下宗匠。</p>
<lb n="0690a24" ed="T"/><p xml:id="pT47p0690a2401">舉。僧問保福。雪峯平生有何言句。得以<g ref="#CB05201">𦏰</g>羊
<lb n="0690a25" ed="T"/>挂角。時福云。我不可作雪峯弟子不得。師云。
<lb n="0690a26" ed="T"/>一千五百箇布衲保。福較些些子。</p>
<lb n="0690a27" ed="T"/><p xml:id="pT47p0690a2701">舉。僧問長慶。<g ref="#CB05201">𦏰</g>羊未挂角時如何。慶云。草裏
<lb n="0690a28" ed="T"/>漢。云挂角後如何。慶云。亂叫喚。云畢竟如
<lb n="0690a29" ed="T"/>何。慶云。驢事未了馬事到來。師云。寧可碎身
<pb n="0690b" xml:id="T47.1996.0690b" ed="T"/>
<lb n="0690b01" ed="T"/>若微塵。終不瞎箇眾生眼。長慶較些些子。復
<lb n="0690b02" ed="T"/>云。一般漢設使<g ref="#CB05201">𦏰</g>羊未掛角。也似萬里望鄉
<lb n="0690b03" ed="T"/>關。</p>
<lb n="0690b04" ed="T"/><p xml:id="pT47p0690b0401">舉。僧問巴陵。祖意教意同別。陵云。雞寒上樹
<lb n="0690b05" ed="T"/>鴨寒下水。僧問睦州祖意教意同別。州云。青
<lb n="0690b06" ed="T"/>山自青山。白雲自白雲師云問既一般答亦
<lb n="0690b07" ed="T"/>相似。其中有利他自利瞞人自瞞。若撿點分
<lb n="0690b08" ed="T"/>明。管取解空第一。</p>
<lb n="0690b09" ed="T"/><p xml:id="pT47p0690b0901">舉。趙州示眾云。今夜答話去。有解問者出來。
<lb n="0690b10" ed="T"/>時有僧出。州云。比來拋塼引玉。引得箇墼子。
<lb n="0690b11" ed="T"/>法眼和尚遂乃舉。問覺鐵嘴。先師意作麼生。
<lb n="0690b12" ed="T"/>覺云。如國家拜將。乃問。甚人去得。時有人出
<lb n="0690b13" ed="T"/>云。某甲去得。云爾去不得。法眼云。我會也。
<lb n="0690b14" ed="T"/>師云。靈利漢聞舉便知落處。然雖如此。放過
<lb n="0690b15" ed="T"/>覺鐵嘴。夫宗師語不虛發。出來必是作家。因
<lb n="0690b16" ed="T"/>什麼拋塼引墼。諸禪德。要識趙州麼。從前汗
<lb n="0690b17" ed="T"/>馬無人見。只要重論蓋代功。</p>
<lb n="0690b18" ed="T"/><p xml:id="pT47p0690b1801">舉。耽源辭國師。歸省覲馬祖。於地上作一圓
<lb n="0690b19" ed="T"/>相。展坐具禮拜。祖云。子欲作佛去。源云。某
<lb n="0690b20" ed="T"/>甲不解揑目。祖云。吾不如汝。師云。然猛虎不
<lb n="0690b21" ed="T"/>食其子。爭奈來言不豐。諸人。要識耽源麼。只
<lb n="0690b22" ed="T"/>是箇藏身露影漢。</p>
<lb n="0690b23" ed="T"/><p xml:id="pT47p0690b2301">舉。溈山問仰山。甚處來。云田中來。溈云。田
<lb n="0690b24" ed="T"/>中多少人。山插下鍬子。叉手而立。溈云。南山
<lb n="0690b25" ed="T"/>大有人刈茆。山拈得鍬子便行。玄沙云。我當
<lb n="0690b26" ed="T"/>時若見。與踏倒鍬子。鏡清云。不奈船何。打破
<lb n="0690b27" ed="T"/>戽斗。僧問明招。古人意在插鍬處叉手處。招
<lb n="0690b28" ed="T"/>喚某甲。僧應諾。招云。還曾夢見仰山麼。師
<lb n="0690b29" ed="T"/>云。諸方老宿咸謂。插鍬話奇特。也大似隨邪
<pb n="0690c" xml:id="T47.1996.0690c" ed="T"/>
<lb n="0690c01" ed="T"/>逐惡。若據雪竇見處。仰山被溈山一問。真得
<lb n="0690c02" ed="T"/>草繩自縛去。死十分。</p>
<lb n="0690c03" ed="T"/><p xml:id="pT47p0690c0301">舉。玄沙問僧。近離甚處。云瑞巖。沙云。瑞巖
<lb n="0690c04" ed="T"/>有何言句。僧云。長喚主人翁。自云諾醒醒
<lb n="0690c05" ed="T"/>著。他後莫受人瞞。沙云。一等是弄精魂甚奇
<lb n="0690c06" ed="T"/>怪却云。何不且在彼中。僧云。瑞巖遷化也。
<lb n="0690c07" ed="T"/>沙云。如今還喚得應麼。無對。師云。蒼天蒼
<lb n="0690c08" ed="T"/>天。</p>
<lb n="0690c09" ed="T"/><p xml:id="pT47p0690c0901">舉。雪峯問僧。近離甚處。云覆船。峯云生死海
<lb n="0690c10" ed="T"/>未渡。為什麼覆船。師代云。久嚮雪峯。侍者老
<lb n="0690c11" ed="T"/>漢擬議。拂袖便行。其僧當時無語。歸舉似覆
<lb n="0690c12" ed="T"/>船。船云。何不道渠無生死。僧再至雪峯舉此
<lb n="0690c13" ed="T"/>語。峯云。此不是爾語。云是覆船恁麼道。峯
<lb n="0690c14" ed="T"/>云。我有二十棒。寄與覆船。二十棒老僧自喫。
<lb n="0690c15" ed="T"/>不干闍梨事。師云。能區能別。能殺能活。若也
<lb n="0690c16" ed="T"/>辯得。天下橫行。</p>
<lb n="0690c17" ed="T"/><p xml:id="pT47p0690c1701">舉。德山圓明示眾云。但有問答。只竪一指頭。
<lb n="0690c18" ed="T"/>寒則普天普地寒。師云。什麼處見俱胝老。熱
<lb n="0690c19" ed="T"/>則普天普地熱。師云。莫錯認定盤星。森羅萬
<lb n="0690c20" ed="T"/>像徹下孤危。大地山河通上嶮絕。甚麼處得
<lb n="0690c21" ed="T"/>一指頭禪。</p>
<lb n="0690c22" ed="T"/><p xml:id="pT47p0690c2201">舉。僧問南院。從上諸聖什麼處去。院云。不上
<lb n="0690c23" ed="T"/>天堂即入地獄。云和尚作麼生。院云。還知寶
<lb n="0690c24" ed="T"/>應老落處麼。僧擬議。院以拂子驀口打。復喚
<lb n="0690c25" ed="T"/>僧近前云。令合是爾行。又打一拂子。師云。令
<lb n="0690c26" ed="T"/>既自行。且拂子不知來處。雪竇道箇瞎。且要
<lb n="0690c27" ed="T"/>雪上加霜。</p>
<lb n="0690c28" ed="T"/><p xml:id="pT47p0690c2801">舉。保福問長慶。盤山道。光境俱忘。復是何
<lb n="0690c29" ed="T"/>物。洞山道。光境未忘。復是何物。據二老宿。
<pb n="0691a" xml:id="T47.1996.0691a" ed="T"/>
<lb n="0691a01" ed="T"/>總未得勦絕。作麼生道得勦絕去慶良久。福
<lb n="0691a02" ed="T"/>云。情知向鬼窟裏作活計。慶云。爾作麼生。福
<lb n="0691a03" ed="T"/>云。兩手扶犁水過膝。師云。俱忘未忘總由我。
<lb n="0691a04" ed="T"/>保福因什麼道未得勦絕。酌然能有幾箇。諸
<lb n="0691a05" ed="T"/>人又作麼生道。免得長慶在鬼窟裏。師云。柳
<lb n="0691a06" ed="T"/>絮隨風自西自東。</p>
<lb n="0691a07" ed="T"/><p xml:id="pT47p0691a0701">舉。大梅聞鼯鼠鳥聲謂眾云。即此物非他物。
<lb n="0691a08" ed="T"/>汝善護持吾當逝矣。師云。者漢生前莽鹵。死
<lb n="0691a09" ed="T"/>後顢頇。即此物非他物。是何物。還有分付處
<lb n="0691a10" ed="T"/>也無。有般漢不解截斷大梅脚跟。只管道貪
<lb n="0691a11" ed="T"/>程太速。</p>
<lb n="0691a12" ed="T"/><p xml:id="pT47p0691a1201">舉。雪峯示眾云。望州亭與爾相見了也。烏石
<lb n="0691a13" ed="T"/>嶺與爾相見了也。僧堂前與爾相見了也。保
<lb n="0691a14" ed="T"/>福問鵝湖。僧堂前且致。望州亭烏石嶺什麼
<lb n="0691a15" ed="T"/>處相見。鵝湖驟步歸方丈。保福便入僧堂。師
<lb n="0691a16" ed="T"/>云。二老宿。是即是。只知雪峯放行。不見雪峯
<lb n="0691a17" ed="T"/>把定。忽有箇衲僧出問。未審雪竇作麼生。豈
<lb n="0691a18" ed="T"/>不是別機宜識休咎底漢。還有望州亭烏石
<lb n="0691a19" ed="T"/>嶺相見底衲僧麼。良久云。擔版禪和如麻似
<lb n="0691a20" ed="T"/>粟。</p>
<lb n="0691a21" ed="T"/><p xml:id="pT47p0691a2101">舉。趙州問大慈。般若以何為體。慈云。般若以
<lb n="0691a22" ed="T"/>何為體。州呵呵大笑。至來日州掃地次。大慈
<lb n="0691a23" ed="T"/>却問。般若以何為體。州放下掃<g ref="#CB00416">󰆠</g>呵呵大笑。
<lb n="0691a24" ed="T"/>師云。前來也笑後來也笑。笑中有刀。大慈還
<lb n="0691a25" ed="T"/>識麼。直饒識得。也未免喪身失命。</p>
<lb n="0691a26" ed="T"/><p xml:id="pT47p0691a2601">舉。德山一日飯遲。自掌鉢至法堂上。雪峯見
<lb n="0691a27" ed="T"/>云。者老漢鍾未鳴鼓未響。托鉢向什麼處去。
<lb n="0691a28" ed="T"/>德山便回。峯舉似巖頭。頭云。大小德山。不會
<lb n="0691a29" ed="T"/>末後句。山聞舉令侍者喚巖頭至方丈。問爾
<pb n="0691b" xml:id="T47.1996.0691b" ed="T"/>
<lb n="0691b01" ed="T"/>不肯老僧那。巖頭密啟其意。山至來日上堂。
<lb n="0691b02" ed="T"/>與尋常不同。巖頭到僧堂前。撫掌大笑云。且
<lb n="0691b03" ed="T"/>喜得老漢會末後句。他後天下人不奈何。雖
<lb n="0691b04" ed="T"/>然如此。只得三年。明招代德山云。咄咄。沒處
<lb n="0691b05" ed="T"/>去沒處去。師云。曾聞說箇獨眼龍。元來只有
<lb n="0691b06" ed="T"/>一隻眼。殊不知。德山是箇無齒大蟲。若不是
<lb n="0691b07" ed="T"/>巖頭識破。爭得明日與昨日不同。諸人要會
<lb n="0691b08" ed="T"/>末後句麼。只許老胡知。不許老胡會。</p>
<lb n="0691b09" ed="T"/><p xml:id="pT47p0691b0901">舉。雪峯一日見獼猴乃云。者獼猴各各背一
<lb n="0691b10" ed="T"/>面古鏡。三聖便問。歷劫無名。何以彰為古鏡。
<lb n="0691b11" ed="T"/>峯云。瑕生也。聖云。一千五百人善知識。話頭
<lb n="0691b12" ed="T"/>也不識。峯云。老僧住持事煩。師云。好與二十
<lb n="0691b13" ed="T"/>棒。者棒放過也好。免見將錯就錯。</p>
<lb n="0691b14" ed="T"/><p xml:id="pT47p0691b1401">舉。僧問國師。如何是本身盧舍那。云與老僧
<lb n="0691b15" ed="T"/>過淨瓶來。僧將到淨瓶。云却安舊處著。僧復
<lb n="0691b16" ed="T"/>問。如何是本身盧舍那。云古佛過去久矣。雲
<lb n="0691b17" ed="T"/>門大師道。無眹跡。師云。直得一手指天一手
<lb n="0691b18" ed="T"/>指地。爭得無。還會麼。雲在嶺頭閑不徹。水流
<lb n="0691b19" ed="T"/><g ref="#CB00589">㵎</g>下太忙生。</p>
<lb n="0691b20" ed="T"/><p xml:id="pT47p0691b2001">舉。僧問洞山。時時勤拂拭。莫遣惹塵埃。為什
<lb n="0691b21" ed="T"/>麼不得他衣鉢。山云。直饒道本來無一物。也
<lb n="0691b22" ed="T"/>未合得他衣鉢。且道。什麼人合得。僧下九十
<lb n="0691b23" ed="T"/>六轉語。皆不相契。末後云。設使將來他亦不
<lb n="0691b24" ed="T"/>要。洞山深肯。師云。他既不受是眼。將來底必
<lb n="0691b25" ed="T"/>應是瞎。還見祖師衣鉢麼。若於此入門。便乃
<lb n="0691b26" ed="T"/>兩手分付。非但大庾嶺頭一箇提不起。設使
<lb n="0691b27" ed="T"/>闔國人來。且欵欵將去。</p>
<lb n="0691b28" ed="T"/><p xml:id="pT47p0691b2801">舉。僧問投子。依稀似半月。髣象若三星。乾坤
<lb n="0691b29" ed="T"/>收不得。師於何處明。子云。道什麼。云想師只
<pb n="0691c" xml:id="T47.1996.0691c" ed="T"/>
<lb n="0691c01" ed="T"/>有湛水之波。且無滔天之浪。子云。閑言語。師
<lb n="0691c02" ed="T"/>云。投子古佛。不可道不知。若點撿來。直是天
<lb n="0691c03" ed="T"/>地懸隔。纔問。便和聲打。</p>
<lb n="0691c04" ed="T"/><p xml:id="pT47p0691c0401">舉。洛浦久為臨濟侍者。到夾山問。自遠趨風。
<lb n="0691c05" ed="T"/>乞師一接。山云。目前無闍梨。此間無老僧。浦
<lb n="0691c06" ed="T"/>便喝。山云。住住闍梨。莫草草怱怱。雲月是同
<lb n="0691c07" ed="T"/>溪山各異。截斷天下人舌頭即不無。爭教無
<lb n="0691c08" ed="T"/>舌人解語。浦無對。山便打。師云。者漢可悲
<lb n="0691c09" ed="T"/>可痛。鈍致他臨濟。他既雲月是同。我亦溪山
<lb n="0691c10" ed="T"/>各異。說什麼無舌人不解語。坐具劈口便摵
<lb n="0691c11" ed="T"/>夾山。若是箇知方漢。必然明窓下安排。</p>
<lb n="0691c12" ed="T"/><p xml:id="pT47p0691c1201">舉。三聖問雪峯。透網金鱗以何為食。峯云。待
<lb n="0691c13" ed="T"/>汝出網來向汝道。聖云。一千五百人善知識。
<lb n="0691c14" ed="T"/>話頭也不識。峯云。老僧住持事煩。師云。可惜
<lb n="0691c15" ed="T"/>放過。好與二十棒。者棒一棒也饒不得。直是
<lb n="0691c16" ed="T"/>罕遇作家。</p>
<lb n="0691c17" ed="T"/><p xml:id="pT47p0691c1701">舉伏牛為馬祖馳書到國師處。國師問。馬祖
<lb n="0691c18" ed="T"/>有何言句示人。牛云。即心是佛。國師云。是什
<lb n="0691c19" ed="T"/>麼語話。良久再問。更有什麼言句。牛云不是
<lb n="0691c20" ed="T"/>心不是物不是物。國師云。猶較些子師代當
<lb n="0691c21" ed="T"/>時便喝。牛却問。和尚此間如何。國師云。三點
<lb n="0691c22" ed="T"/>如流水。曲似刈禾鎌。師云是什麼語話。也好
<lb n="0691c23" ed="T"/>與一拶。見之不取。千載難忘。</p>
<lb n="0691c24" ed="T"/><p xml:id="pT47p0691c2401">舉。玄沙問鏡清。我不見一法為大過患。爾道
<lb n="0691c25" ed="T"/>不見什麼法。清指露柱云。莫是不見者箇法
<lb n="0691c26" ed="T"/>麼。沙云。浙中清水白米從爾喫。佛法則未在。
<lb n="0691c27" ed="T"/>師云。大小鏡清。被玄沙熱瞞。我當時若見。但
<lb n="0691c28" ed="T"/>只向道。靈山授記也未到如此。</p>
<lb n="0691c29" ed="T"/><p xml:id="pT47p0691c2901">舉。先報慈問僧。近離甚處。云臥龍。慈云。在
<pb n="0692a" xml:id="T47.1996.0692a" ed="T"/>
<lb n="0692a01" ed="T"/>彼多少時。云經冬過夏。慈云。龍門無宿客。為
<lb n="0692a02" ed="T"/>什麼在彼許多時。云師子窟中無異獸。慈云。
<lb n="0692a03" ed="T"/>爾試作師子吼看。云若作師子吼即無和尚。
<lb n="0692a04" ed="T"/>慈云。念汝新到。且放三十棒。師云。奇怪諸禪
<lb n="0692a05" ed="T"/>德。若平展則兩不相傷。據令則彼此俱嶮。還
<lb n="0692a06" ed="T"/>點檢得麼。</p>
<lb n="0692a07" ed="T"/><p xml:id="pT47p0692a0701">舉。船子云。千尺絲綸直下垂。一波纔動萬波
<lb n="0692a08" ed="T"/>隨。夜靜水寒魚不食。滿船空載月明歸。師云。
<lb n="0692a09" ed="T"/>者漢勞而無功。忽若雲門道。一句合頭語。萬
<lb n="0692a10" ed="T"/>劫繫驢橛。又作麼生免此過。良久云。莫謂水
<lb n="0692a11" ed="T"/>寒魚不食。如今釣得滿船歸。</p>
<lb n="0692a12" ed="T"/><p xml:id="pT47p0692a1201">舉。投子問巨榮禪客。老僧未曾有一言半句
<lb n="0692a13" ed="T"/>挂諸方耳目。何用要見山僧。僧云。到者裏不
<lb n="0692a14" ed="T"/>施三拜。要且不甘。子云。出家兒得恁麼沒碑
<lb n="0692a15" ed="T"/>記。僧繞禪床一匝而出。子云。有眼無耳朵。
<lb n="0692a16" ed="T"/>六月火邊坐。師云。也不得放過。纔轉便與擒
<lb n="0692a17" ed="T"/>住便喝。是誰不甘。若跳得出。不妨是一員衲
<lb n="0692a18" ed="T"/>僧。</p>
<lb n="0692a19" ed="T"/><p xml:id="pT47p0692a1901">舉。祖師道。六塵不惡還同正覺。拄杖子是塵。
<lb n="0692a20" ed="T"/>有甚麼過。過既無。應合辯主。所以道。糞掃堆
<lb n="0692a21" ed="T"/>上現丈六金身。且拈在一邊。赤肉團上壁立
<lb n="0692a22" ed="T"/>千仞。又放過一著。直饒八面四方。正好連架
<lb n="0692a23" ed="T"/>打。</p>
<lb n="0692a24" ed="T"/><p xml:id="pT47p0692a2401">舉。古云。眼裏著沙不得。耳裏著水不得。忽若
<lb n="0692a25" ed="T"/>有箇漢。信得及。把得住。不受人瞞。祖佛言教
<lb n="0692a26" ed="T"/>是什麼熱椀鳴聲。便請高掛鉢囊。拗折拄杖。
<lb n="0692a27" ed="T"/>管取一員無事道人。又云。眼裏著得須彌山。
<lb n="0692a28" ed="T"/>耳裏著得大海水。一般漢受人商量祖佛言
<lb n="0692a29" ed="T"/>教。如龍得水似虎靠山。却須挑起鉢囊。橫擔
<pb n="0692b" xml:id="T47.1996.0692b" ed="T"/>
<lb n="0692b01" ed="T"/>拄杖。亦是一員無事道人。復云。恁麼也不得。
<lb n="0692b02" ed="T"/>不恁麼也不得。然後沒交涉。三員無事道人
<lb n="0692b03" ed="T"/>中。要選一人為師。</p>
<lb n="0692b04" ed="T"/><cb:juan n="003" fun="close"><cb:jhead>明覺禪師語錄卷第三</cb:jhead></cb:juan>
</cb:div></body>
<back>
<cb:div type="apparatus">
<head>校勘記</head>
<p>
</p>
</cb:div>
<cb:div type="taisho-notes">
<head>大正 校勘記</head>
<p>
</p>
</cb:div>
</back></text></TEI>