<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T47n1967">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 1967 念佛三昧寶王論</title>
			<author>唐 飛錫撰</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.17 $<date>$Date: 2012/08/27 03:15:23 $</date>新式標點版</edition>
		<respStmt xml:id="resp1"><resp>corrections</resp><name>Taisho</name></respStmt>
		<respStmt xml:id="resp2"><resp>corrections</resp><name>CBETA.maha</name></respStmt>
		<respStmt xml:id="resp3"><resp>corrections</resp><name>CBETA.say</name></respStmt>
	</editionStmt>
	<extent>3卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2012/08/27 03:15:23 $</date>
	</publicationStmt>
	<sourceDesc>
		<bibl>Taisho Tripitaka Vol. 47, No. 1967 </bibl>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA, Punctuated text as provided by The Seeland Monastery</p>
		<p xml:lang="zh" cb:type="ly">蕭鎮國大德提供，北美某大德提供，西蓮淨苑提供新式標點</p>
	</projectDesc>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-08-10T15:07:43">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="其他">13 念三身佛破三種障門</cb:mulu>
<pb n="0141b" ed="T" xml:id="T47.1967.0141b"/>
<lb n="0141b01" ed="T"/>
<milestone n="3" unit="juan"/>
<lb n="0141b02" ed="T"/><cb:juan n="003" fun="open"><cb:mulu n="3" type="卷">下</cb:mulu><cb:jhead><title>念佛三昧寶王論</title>卷下</cb:jhead></cb:juan>
<lb n="0141b03" ed="T"/>
<lb n="0141b04" ed="T"/><byline cb:type="Author">唐、紫閣山草堂寺沙門飛錫撰</byline>
<lb n="0141b05" ed="T"/><cb:div type="other"><cb:mulu level="1" type="其他">14 念過去佛因果相同門</cb:mulu><head>念過去佛因果相同門第十四</head>
<lb n="0141b06" ed="T"/><p xml:id="pT47p0141b0601">問曰：「念現在佛，專注一境，已聞奧義。所念
<lb n="0141b07" ed="T"/>之佛，窮玄極聖，尊號如來可矣，而能念佛人，
<lb n="0141b08" ed="T"/>俯窺真門，尚在凡位，安得叨竊，言同正覺哉？」</p>
<lb n="0141b09" ed="T"/><p xml:id="pT47p0141b0901">對曰：「《三昧海經》云：『所念之佛，如出胎師子
<lb n="0141b10" ed="T"/>王，喻佛果也；能念佛人，如在胎師子王，喻佛
<lb n="0141b11" ed="T"/>子也。』因果雖殊，威神相繼，論其佛也，更何
<lb n="0141b12" ed="T"/>異焉？欲令在胎師子便能哮吼、飛落走伏者，
<lb n="0141b13" ed="T"/>未之有也！出胎之後，可翹足而待，曾何闕
<lb n="0141b14" ed="T"/>矣？而因果相同，其義一也。又《法鼓經》云：『如波
<lb n="0141b15" ed="T"/>斯匿王與敵國戰，有中毒箭，苦不可堪。聞有
<lb n="0141b16" ed="T"/>良藥名消毒，王以藥塗鼓，以桴擊之，能令毒
<lb n="0141b17" ed="T"/>箭聲下跳出，平復如故。若聞釋迦牟尼佛名，
<lb n="0141b18" ed="T"/>及聞信方廣比丘名，能令身中三毒之箭聲
<lb n="0141b19" ed="T"/>下跳出。是故此經，名大法鼓。』釋迦即過去佛，
<lb n="0141b20" ed="T"/>果也；比丘即方廣人，因也。滅罪相同，其義二
<lb n="0141b21" ed="T"/>也。斯兩經雖未階極聖，聞名獲益，與佛不異，
<lb n="0141b22" ed="T"/>故《法華三昧師資傳》五卷中說：『隋朝南嶽思
<lb n="0141b23" ed="T"/>大禪師，有弟子大善禪師，得慈悲三昧時，衡
<lb n="0141b24" ed="T"/>陽內史鄭僧果，素非深信，甞會出獵圍鹿數
<lb n="0141b25" ed="T"/>十頭，謂縣令陳正葉曰：「公常稱大善禪師，有
<lb n="0141b26" ed="T"/>慈悲之力，其如此鹿何？」正葉即率左右數人，
<lb n="0141b27" ed="T"/>齊稱曰：「南無大善禪師！」一聲，于時群鹿飛空
<lb n="0141b28" ed="T"/>而出。』則以觀音神力，復何異哉？大善與智者
<lb n="0141b29" ed="T"/>齊名於時矣。若不侮聖人之言，則念佛三昧
<pb n="0141c" ed="T" xml:id="T47.1967.0141c"/>
<lb n="0141c01" ed="T"/>殄魔息災，猶金之在冶矣！豈得推移曛曉而
<lb n="0141c02" ed="T"/>不習哉？」</p></cb:div>
<lb n="0141c03" ed="T"/><cb:div type="other"><cb:mulu level="1" type="其他">15 無心念佛理事雙修門</cb:mulu><head>無心念佛理事雙修門第十五</head>
<lb n="0141c04" ed="T"/><p xml:id="pT47p0141c0401">問曰：「圓念三世，或專面一方，謹聞幽義也。
<lb n="0141c05" ed="T"/>皆有念、有思，有生、有滅，安得與《勝天王所問
<lb n="0141c06" ed="T"/>經》以無所念心而修念佛之旨同焉？」</p><p xml:id="pT47p0141c0615" rend="inline">對曰：
<lb n="0141c07" ed="T"/>「無念之說，人多泣岐，不細精研，猶恐迷徑，今
<lb n="0141c08" ed="T"/>以理事門辯之。言理門者，真無念也。釋曰：『有
<lb n="0141c09" ed="T"/>之與無，即此念而本無矣！何者？佛從念生，心
<lb n="0141c10" ed="T"/>即是佛，如刀不自割，指不自觸，佛不自佛，心
<lb n="0141c11" ed="T"/>不自心。安得佛外立心，心外立佛？佛既不有，
<lb n="0141c12" ed="T"/>心豈有哉？無心念佛，其義明矣！』故世人謂念
<lb n="0141c13" ed="T"/>佛有念也，吾則謂念佛無念也。更何惑焉？又
<lb n="0141c14" ed="T"/>念即是空，焉得有念？非念滅空，焉得無念？念
<lb n="0141c15" ed="T"/>性自空，焉得生滅？又無所念心者，以無所住
<lb n="0141c16" ed="T"/>也，而修念佛者，而生其心也。無所念心者，從
<lb n="0141c17" ed="T"/>無住本也，而修念佛者，立一切法也。無所念
<lb n="0141c18" ed="T"/>心者，念即是空也，而修念佛者，空即是念也。
<lb n="0141c19" ed="T"/>不異之有，此明中道矣！雙寂曰止也，雙照曰
<lb n="0141c20" ed="T"/>觀也，定慧不均，非正受也。豈得三昧之名
<lb n="0141c21" ed="T"/>歟？今則照而常寂，無所念心矣；寂而常照，而
<lb n="0141c22" ed="T"/>修念佛焉。如來證寂照三摩地，念佛三昧究
<lb n="0141c23" ed="T"/>竟之位也。故此三昧，能生首楞嚴王、師子吼
<lb n="0141c24" ed="T"/>定，明矣！如《菩薩念佛三昧經》破相偈曰：</p>
<lb n="0141c25" ed="T"/><lg xml:id="lgT47p0141c2501" rend="margin-left:2em;text-indent:-2em"><l>「『念佛真金色，</l><l>安住無著心，</l>
<lb n="0141c26" ed="T"/><l>觀法何名佛，</l><l>攝心恒相續，</l>
<lb n="0141c27" ed="T"/><l>金色非如來，</l><l>四陰亦如是，</l>
<lb n="0141c28" ed="T"/><l>離色非如來，</l><l>想識應當知。</l>
<lb n="0141c29" ed="T"/><l>此是佛世尊，</l><l>最勝寂靜處，</l>
<pb n="0142a" ed="T" xml:id="T47.1967.0142a"/>
<lb n="0142a01" ed="T"/><l>善能滅一切，</l><l>外道諸邪見，</l>
<lb n="0142a02" ed="T"/><l>如龍王降雨，</l><l>澤及於一切。』</l></lg>
<lb n="0142a03" ed="T"/><p xml:id="pT47p0142a0301">「此經明六度萬行，未有一法不是念佛三昧
<lb n="0142a04" ed="T"/>者也。」</p><p xml:id="pT47p0142a0403" rend="inline">問曰：「理門已竟，願示事門，令其學者得
<lb n="0142a05" ed="T"/>真無念，協般若波羅蜜，開無相大乘甚深禪
<lb n="0142a06" ed="T"/>定，不亦博哉？」</p><p xml:id="pT47p0142a0606" rend="inline">對曰：「夫理之與事，相去若何？
<lb n="0142a07" ed="T"/>前明即事之理，今明即理之事。《大品經》云：『佛
<lb n="0142a08" ed="T"/>為鈍根人，說諸法空寂，以其動生執見也；為
<lb n="0142a09" ed="T"/>利根人，說諸佛相好，如其蓮不染塵也。』則須
<lb n="0142a10" ed="T"/>菩提，小乘解空第一，無名無相，及夫得記，當
<lb n="0142a11" ed="T"/>來成佛，號曰名相如來。苟非大乘，常恐聲、香、
<lb n="0142a12" ed="T"/>味、觸得其便耳，逃遁未暇，安敢盤遊名相之
<lb n="0142a13" ed="T"/>園苑歟？既達名相，故獲佛記也。言事門者，夫
<lb n="0142a14" ed="T"/>佛生於心，般舟無念而已，至境出於我，法華
<lb n="0142a15" ed="T"/>不速而自來。無所念心者，絕諸亂想也，而修
<lb n="0142a16" ed="T"/>念佛者，善想一佛也。則《文殊所說摩訶般若
<lb n="0142a17" ed="T"/>經》云：『若人學射，久習則巧，後雖無心，箭發皆
<lb n="0142a18" ed="T"/>中。若人欲入一行三昧，隨佛方所，專稱名
<lb n="0142a19" ed="T"/>字，念念相續，即於念中，見三世佛。如彼習
<lb n="0142a20" ed="T"/>射，既孰之後，無心皆中。』非無念也，何耶？是以
<lb n="0142a21" ed="T"/>《方等》曰：『矻矻念，勿休息，佛當現也。』《瓔珞經》云：
<lb n="0142a22" ed="T"/>『道名一心，多想非道。』《坐禪三昧經》云：『菩薩坐
<lb n="0142a23" ed="T"/>禪，不念一切，唯念一佛，如清冷海中金須彌
<lb n="0142a24" ed="T"/>山王，乃至功德法身，亦如是念。』」</p><p xml:id="pT47p0142a2413" rend="inline">問曰：「若言無
<lb n="0142a25" ed="T"/>念是三昧者，直超無念，更何迂迴，而用於念
<lb n="0142a26" ed="T"/>哉？」</p><p xml:id="pT47p0142a2602" rend="inline">對曰：「《楞伽經》云：『用楔出楔』；俗諺云：『使賊
<lb n="0142a27" ed="T"/>捉賊』。今則以念止念，有何不可？況念之熟也，
<lb n="0142a28" ed="T"/>不謀而自成，不用力矣！如劍容舞劍，忽揮之
<lb n="0142a29" ed="T"/>青雲，以鞘背承，未甞或失；庖丁解牛，投刃皆
<pb n="0142b" ed="T" xml:id="T47.1967.0142b"/>
<lb n="0142b01" ed="T"/>虛，音合桑林之舞。此念之熟也，不亦明焉？故
<lb n="0142b02" ed="T"/>《起信論》云：『若知雖說無有能說可說，雖念亦
<lb n="0142b03" ed="T"/>無能念可念，名為隨順；若離於念，名為得
<lb n="0142b04" ed="T"/>入。』得入者，真如三昧也！況乎無念之位，在於
<lb n="0142b05" ed="T"/>妙覺，蓋以了心初生之相也。而言知初相者，
<lb n="0142b06" ed="T"/>所謂無念，非菩薩十地所知。而今之人，尚未
<lb n="0142b07" ed="T"/>階十信，即不依馬鳴大士，從說入於無說，從
<lb n="0142b08" ed="T"/>念入於無念，實恐慕崇臺而輕累土，倒裳索
<lb n="0142b09" ed="T"/>領，其可得哉？《大佛頂諸菩薩萬行首楞嚴經》
<lb n="0142b10" ed="T"/>云：『大勢至法王子，與其同倫五十二菩薩，即
<lb n="0142b11" ed="T"/>從座起，頂禮佛足，而白佛言：「我憶往昔恒河
<lb n="0142b12" ed="T"/>沙劫，有佛出世，名無量光，十二如來相繼一
<lb n="0142b13" ed="T"/>劫，其最後佛，名超日月光，彼佛教我念佛三
<lb n="0142b14" ed="T"/>昧。譬如有人，一專為憶，一人專念，如是二
<lb n="0142b15" ed="T"/>人，若逢不逢，或見非見。二人相憶，二憶念深，
<lb n="0142b16" ed="T"/>如是乃至從生至生，同於形影，不相乖異。十
<lb n="0142b17" ed="T"/>方如來，憐念眾生，如母憶子。若子逃逝，雖憶
<lb n="0142b18" ed="T"/>何為？子若憶母，如母憶時，母子歷生，不相違
<lb n="0142b19" ed="T"/>遠。若眾生心，憶佛念佛，現前當來，必定見
<lb n="0142b20" ed="T"/>佛！去佛不遠，不假方便，自得心開，如染香
<lb n="0142b21" ed="T"/>人身有香氣，此則名曰香光莊嚴。我本因地，
<lb n="0142b22" ed="T"/>以念佛心，入無生忍，今於此界，攝念佛人，歸
<lb n="0142b23" ed="T"/>於淨土。佛問圓通，我無選擇，都攝六根，淨念
<lb n="0142b24" ed="T"/>相繼，得三摩提，斯為第一。」』」</p></cb:div>
<lb n="0142b25" ed="T"/><cb:div type="other"><cb:mulu level="1" type="其他">16 了心境界妄想不生門</cb:mulu><head>了心境界妄想不生門第十六</head>
<lb n="0142b26" ed="T"/><p xml:id="pT47p0142b2601">問曰：「不了心及緣，即起二妄想，今存所念之
<lb n="0142b27" ed="T"/>佛、能念之心，豈非二妄想耶？」</p><p xml:id="pT47p0142b2712" rend="inline">對曰：「《楞伽經》
<lb n="0142b28" ed="T"/>云：『了心及境界，妄想即不生。』不生心者，即
<lb n="0142b29" ed="T"/>種種遠離能相、所相。吾今念千輪、萬字、紺目、
<pb n="0142c" ed="T" xml:id="T47.1967.0142c"/>
<lb n="0142c01" ed="T"/>白毫種種之相，皆吾自心，無佛可得，緣既不
<lb n="0142c02" ed="T"/>有，心豈有哉？則能相之念，所相之佛，自遠離
<lb n="0142c03" ed="T"/>矣！安得住於二妄想耶？前聖所知，轉相傳
<lb n="0142c04" ed="T"/>授，妄想無性，於茲悟矣！又如觀佛實相，觀身
<lb n="0142c05" ed="T"/>亦然，遇境皆真，無心不佛，中道之理，遍於一
<lb n="0142c06" ed="T"/>切，豈存於所緣之佛歟？又解云：『如鼻有墨點，
<lb n="0142c07" ed="T"/>對之明鏡，人惡其墨，但揩于鏡，其可得耶？好
<lb n="0142c08" ed="T"/>惡、是非，對之前境，不了自心，但尤于境，其可
<lb n="0142c09" ed="T"/>得耶？』未若洗分別之鼻墨，則一鏡圓淨矣！萬
<lb n="0142c10" ed="T"/>境咸真矣！執石成寶矣！眾生即佛矣！故《續高
<lb n="0142c11" ed="T"/>僧傳》云：『齊朝有向居士，致書通好於惠可禪
<lb n="0142c12" ed="T"/>師曰：「影由形起，響逐聲來，弄影勞形，不知形
<lb n="0142c13" ed="T"/>是影本；揚聲止響，不識聲是響根。除煩惱而
<lb n="0142c14" ed="T"/>求涅槃者，喻避形而覓影，離眾生而求佛性
<lb n="0142c15" ed="T"/>者，喻默聲而尋響。故知，迷悟一塗，愚智非
<lb n="0142c16" ed="T"/>別，無名作名，因其名，是非生矣；無理作理，因
<lb n="0142c17" ed="T"/>其理，諍論起矣。幻化非真，誰是？誰非？虛妄無
<lb n="0142c18" ed="T"/>實，何空？何有？將知得無所得，失無所失矣。未
<lb n="0142c19" ed="T"/>及造談，聊申此意，想為答之。」慧可禪師，命筆
<lb n="0142c20" ed="T"/>迷意，答居士曰：「說此真法，皆如實契真幽
<lb n="0142c21" ed="T"/>理，竟不殊本，迷，摩尼謂瓦礫，豁然自覺是真
<lb n="0142c22" ed="T"/>殊，無明、智慧等無異。當知，萬法即皆如，破此
<lb n="0142c23" ed="T"/>二見之徒輩，申辭措意，作斯書，觀身與佛無
<lb n="0142c24" ed="T"/>差別，何須更覓彼無餘？」』此二上士，依達磨大
<lb n="0142c25" ed="T"/>師稱法之行，理觀用心，皆是念中道第一義
<lb n="0142c26" ed="T"/>諦、法身佛也。必不離念存於無念，離生立於
<lb n="0142c27" ed="T"/>無生。若謂離之而別立者，斯不了煩惱即涅
<lb n="0142c28" ed="T"/>槃，眾生即諸佛，安得悟彼瓦礫如真珠哉？既
<lb n="0142c29" ed="T"/>離之不可，即念佛而真無念也，即往生而真
<pb n="0143a" ed="T" xml:id="T47.1967.0143a"/>
<lb n="0143a01" ed="T"/>無生也。夫如是則其義煥然，若秋天澄霽，明
<lb n="0143a02" ed="T"/>月出雲矣。豈同愚人觀指而不觀月哉？」</p></cb:div>
<lb n="0143a03" ed="T"/><cb:div type="other"><cb:mulu level="1" type="其他">17 諸佛解脫心行中求門</cb:mulu><head>諸佛解脫心行中求門第十七</head>
<lb n="0143a04" ed="T"/><p xml:id="pT47p0143a0401">問曰：「念佛名真無念，往生名真無生，信矣。《維
<lb n="0143a05" ed="T"/>摩經》云：『諸佛解脫，當於何求？當於一切眾生
<lb n="0143a06" ed="T"/>心行中求。』既曰『一切心行中求』，何不求於自
<lb n="0143a07" ed="T"/>心，而乃求於外佛耶？」</p><p xml:id="pT47p0143a0709" rend="inline">對曰：「子謂念佛三昧無
<lb n="0143a08" ed="T"/>上妙禪，非心行中求者。不然也！為子明之。夫
<lb n="0143a09" ed="T"/>心之為行者，行於三境也：一、行善境，即念佛
<lb n="0143a10" ed="T"/>三昧，善中之善，天中之天；二、行不善境，謂
<lb n="0143a11" ed="T"/>貪、瞋、癡等諸惡境界；三、行無記境，謂其心不
<lb n="0143a12" ed="T"/>住，善、惡不緣。若論夫理性，理遍前三，語其順
<lb n="0143a13" ed="T"/>理，唯留善境，經云：『所謂取我是垢，不取我
<lb n="0143a14" ed="T"/>是淨』者，謂不了法性體無慳貪，違於法性而
<lb n="0143a15" ed="T"/>不行施，縱施住施，不能捨施，非垢如何？若能
<lb n="0143a16" ed="T"/>了知隨順法性，行檀波羅蜜，無慳施相，善順
<lb n="0143a17" ed="T"/>於理，非淨如何？不善、無記，乖於法性，不可與
<lb n="0143a18" ed="T"/>善聯鍍也。故勝天王問佛：<anchor xml:id="beg_6" type="cb-app"/>『云<anchor xml:id="end_6"/>何菩薩，通達禪
<lb n="0143a19" ed="T"/>波羅蜜？』佛告大王：『菩薩摩訶薩學般若波羅
<lb n="0143a20" ed="T"/>蜜，行禪波羅蜜，當觀此心行於何境，若善、不
<lb n="0143a21" ed="T"/>善、無記境界。若行善境則勤修習，譬如蓮華
<lb n="0143a22" ed="T"/>不停水滴，一不善海不得暫住。』據斯金口，豈
<lb n="0143a23" ed="T"/>有不善、無記而不擯之哉？是則順理，善心行
<lb n="0143a24" ed="T"/>於善境，熾然念佛解脫在心行中。若謂念佛
<lb n="0143a25" ed="T"/>心行，而非解脫者，不善、無記二種心行，豈得
<lb n="0143a26" ed="T"/>有哉？如斯解脫，迷之則滯於浩劫，悟之則證
<lb n="0143a27" ed="T"/>如反掌，習禪明鏡，允茲、在茲。如來世雄，考彼
<lb n="0143a28" ed="T"/>群定，以念佛三昧為禪中王；諸餘三昧，有待
<lb n="0143a29" ed="T"/>有對者，皆匹夫之定耳。然寶王三昧，不住尊
<pb n="0143b" ed="T" xml:id="T47.1967.0143b"/>
<lb n="0143b01" ed="T"/>相，不住卑相，邪相、正相，生死相、涅槃相，煩惱
<lb n="0143b02" ed="T"/>相、菩提相，靜相、亂相，成正覺相、度眾生相、坐
<lb n="0143b03" ed="T"/>道場相，無所得相，如是等相皆悉不住，猶如
<lb n="0143b04" ed="T"/>夢覺，廓無來去。故《大品》云：『無去、無來是佛。』夫
<lb n="0143b05" ed="T"/>如是則尚遣乎中道，豈住於邊徼哉？如《諸海
<lb n="0143b06" ed="T"/>無行經》偈云：</p>
<lb n="0143b07" ed="T"/><lg xml:id="lgT47p0143b0701" rend="margin-left:2em;text-indent:-2em"><l>「『譬如人，</l><l>於夢中，</l><l>得佛道，</l><l>度眾生，</l>
<lb n="0143b08" ed="T"/><l>此無道，</l><l>無眾生，</l><l>佛法性，</l><l>亦復然。</l>
<lb n="0143b09" ed="T"/><l>坐道場，</l><l>無所得，</l><l>若不得，</l><l>則不有，</l>
<lb n="0143b10" ed="T"/><l>明無明，</l><l>同一相，</l><l>知如是，</l><l>為世尊。</l>
<lb n="0143b11" ed="T"/><l>眾生性，</l><l>即菩提，</l><l>菩提性，</l><l>即眾生，</l>
<lb n="0143b12" ed="T"/><l>菩薩眾，</l><l>亦不二，</l><l>知如是，</l><l>為世尊。』」</l></lg></cb:div>
<lb n="0143b13" ed="T"/><cb:div type="other"><cb:mulu level="1" type="其他">18 三業供養真實表敬門</cb:mulu><head>三業供養真實表敬門第十八</head>
<lb n="0143b14" ed="T"/><p xml:id="pT47p0143b1401">問曰：「三昧觀門已聞奇唱，三業供養，佛在滅
<lb n="0143b15" ed="T"/>後，獻福何多？」</p><p xml:id="pT47p0143b1506" rend="inline">對曰：「夫論供養法界海者，萬行
<lb n="0143b16" ed="T"/>之中，能淨三業，皆名供養也，況浪思真境，而
<lb n="0143b17" ed="T"/>非供養哉？《理趣》曰：『觀一切法，若常、若無常，皆
<lb n="0143b18" ed="T"/>不可得。』於諸如來，廣設供養，不亦明焉？又如
<lb n="0143b19" ed="T"/>來在世，嚴薦表誠，皆言華雲香海，遍微塵剎，
<lb n="0143b20" ed="T"/>猶恨其少。大士所以入觀用想，須彌為燈炷，
<lb n="0143b21" ed="T"/>大海為油盞，未展殷敬，故焚金色之僻，獻淨
<lb n="0143b22" ed="T"/>明之塔，金身火焰洞照十方，則喜見菩薩其
<lb n="0143b23" ed="T"/>例矣。而今之人，但推於自心，或遙指華樹，乖
<lb n="0143b24" ed="T"/>奉獻之儀，何慢之深也？子問：『佛在、滅後，獻福
<lb n="0143b25" ed="T"/>何多？』者，試為明之。且丁蘭刻木於堂，溫清如
<lb n="0143b26" ed="T"/>在，名光青史，人到于今，稱之為真孝子也。若
<lb n="0143b27" ed="T"/>如來在世，金山晃耀，嚴相赫然，誰有覩之，不
<lb n="0143b28" ed="T"/>發道意？獻華伸懇，不亦易哉？洎世雄晦迹，月
<lb n="0143b29" ed="T"/>隱重山，不奉真儀，但傳貝葉。對之形像，發無
<pb n="0143c" ed="T" xml:id="T47.1967.0143c"/>
<lb n="0143c01" ed="T"/>上意，能獻一華，此志、此心，足可嘉尚！有如是
<lb n="0143c02" ed="T"/>者，不亦難哉？《涅槃》云：『乃至獻一華，則生不動
<lb n="0143c03" ed="T"/>國。』是則一香、一華、一燈、一樂，及以飲食，盡心
<lb n="0143c04" ed="T"/>樂得奉薦三世諸佛者，淨土妙因，成聖元始，
<lb n="0143c05" ed="T"/>安得輕易其事而不遵之哉？若離於此行，而
<lb n="0143c06" ed="T"/>聽無稽之言，獻心華、點心燈，焚心香、禮心佛，
<lb n="0143c07" ed="T"/>而欲求於正覺者，亦何異騁猿猴之巧、守梅
<lb n="0143c08" ed="T"/>林之望歟？及令彼衣心衣、飯心飯，則困拒不
<lb n="0143c09" ed="T"/>已，至於六度萬行，何乃排於空見之心哉？指
<lb n="0143c10" ed="T"/>心、指空之言，其過若此，不可不慎也！真言門
<lb n="0143c11" ed="T"/>中瑜伽觀行，亦約事門表相，不一向推心，常
<lb n="0143c12" ed="T"/>嚴薦香華六時無廢也。」</p></cb:div>
<lb n="0143c13" ed="T"/><cb:div type="other"><cb:mulu level="1" type="其他">19 無相獻華信毀交報門</cb:mulu><head>無相獻華信毀交報門第十九</head>
<lb n="0143c14" ed="T"/><p xml:id="pT47p0143c1401">問曰：「華者事也，理在何焉？信之與毀，交報
<lb n="0143c15" ed="T"/>在何？」對曰：「華即理也，色即空也。信之報者，
<lb n="0143c16" ed="T"/>《悲華經》云：『昔有王子，名無所畏，手持蓮華，
<lb n="0143c17" ed="T"/>上寶藏佛。佛言：「汝以蓮華，印於虛空，今與汝
<lb n="0143c18" ed="T"/>號，名虛空印，當來成佛，世界名蓮華，佛號蓮
<lb n="0143c19" ed="T"/>華尊，汝是也。」』國土及佛，皆約昔日所獻蓮華
<lb n="0143c20" ed="T"/>而為號者，欲令明識行因感果之義也。何乃
<lb n="0143c21" ed="T"/>沮檀度之獻華，而欲別遵之無相哉？毀之報
<lb n="0143c22" ed="T"/>者，《大方廣總持經》說：『昔有一比丘名淨命，住
<lb n="0143c23" ed="T"/>於正見，持華供養；又一比丘名法行，住於邪
<lb n="0143c24" ed="T"/>見，坐得四禪，常說空宗般若最勝，謗淨命法
<lb n="0143c25" ed="T"/>師云：「淨命所受諸華，不持供養，而自受用。」坐
<lb n="0143c26" ed="T"/>此一言，於六萬世，常無舌根，乃至成佛，猶居
<lb n="0143c27" ed="T"/>五濁。彼何人耶？即釋迦是也。佛言：「少聞之
<lb n="0143c28" ed="T"/>人，於我法中，作二說者，命終之後，隨於地獄，
<lb n="0143c29" ed="T"/>多百千劫。若以惡眼，視發菩提心人，得無眼
<pb n="0144a" ed="T" xml:id="T47.1967.0144a"/>
<lb n="0144a01" ed="T"/>報；以惡口，謗發菩提心人，得無舌報。」』若唯修
<lb n="0144a02" ed="T"/>一般若波羅蜜得菩薩者，往昔迦尸迦王行
<lb n="0144a03" ed="T"/>菩薩行，時捨所愛身頭、目、髓、腦。爾時此王豈
<lb n="0144a04" ed="T"/>無智慧哉？則知六波羅蜜應具足修，執一非
<lb n="0144a05" ed="T"/>餘，是為魔業。安得棄獻華之檀波羅蜜，而以
<lb n="0144a06" ed="T"/>惡取空，僭易於般若真無相哉？無舌之報，自
<lb n="0144a07" ed="T"/>貽伊咎。如來所以自引昔非，欲令眾生不覆
<lb n="0144a08" ed="T"/>車於前轍耳。一華若此，一切土、木形像，竹、帛諸
<lb n="0144a09" ed="T"/>經，剃髮僧、尼，住持三寶，戒定慧學，無論福田
<lb n="0144a10" ed="T"/>及非福田，悉可敬之，一切皆入真實三業供
<lb n="0144a11" ed="T"/>法界海中，有何不可？而欲略之哉！《法華偈》云：</p>
<lb n="0144a12" ed="T"/><lg xml:id="lgT47p0144a1201" rend="margin-left:2em;text-indent:-2em"><l>「『若人於塔廟，</l><l>寶像及畫像，</l>
<lb n="0144a13" ed="T"/><l>以華香幡蓋，</l><l>敬心而供養，</l>
<lb n="0144a14" ed="T"/><l>乃至一小音，</l><l>皆已成佛道。』」</l></lg></cb:div>
<lb n="0144a15" ed="T"/><cb:div type="other"><cb:mulu level="1" type="其他">20 萬善同歸皆成三昧門</cb:mulu><head>萬善同歸皆成三昧門第二十</head>
<lb n="0144a16" ed="T"/><p xml:id="pT47p0144a1601">問曰：「夫施燈長明，生日月宮，華香、幡蓋與
<lb n="0144a17" ed="T"/>燈未異，盡生天之福也。而云『皆已成佛道』者，
<lb n="0144a18" ed="T"/>何酬報之深哉？」</p><p xml:id="pT47p0144a1807" rend="inline">對曰：「如帝王行幸，萬乘千官，
<lb n="0144a19" ed="T"/>步卒已來，皆帶御字，犯之天仗，死在斯須。
<lb n="0144a20" ed="T"/>若鑾輅還宮，步卒放散，歸乎村墅，苟稱於御
<lb n="0144a21" ed="T"/>字，亦死在斯須。且步卒是同，而生、死有異，
<lb n="0144a22" ed="T"/>蓋為緣起之殊，有茲寵辱也。向若華、蓋、香、燈，
<lb n="0144a23" ed="T"/>不遇《法華經》王命之天仗，實亦報在天宮。今
<lb n="0144a24" ed="T"/>逢三昧寶王，猶當扈從，乃至獻一華，皆已成
<lb n="0144a25" ed="T"/>佛道。斯則佛種從緣起，理教然耳！亦猶鳥向
<lb n="0144a26" ed="T"/>須彌，皆同一色；水朝巨海，無復異名。故《大寶
<lb n="0144a27" ed="T"/>積經．文殊普門會》，會天龍八部，地獄、畜生，色、
<lb n="0144a28" ed="T"/>聲、香等，一切萬法皆三昧者，亦猶毛容巨海，
<lb n="0144a29" ed="T"/>芥納須彌，豈毛芥之神乎？蓋神者神之耳。則
<pb n="0144b" ed="T" xml:id="T47.1967.0144b"/>
<lb n="0144b01" ed="T"/>知，解猶於目，行類於足，解正即行正，解邪即
<lb n="0144b02" ed="T"/>行邪，魔、佛淺深，俱憑於解。故《涅槃》曰：『於戒緩
<lb n="0144b03" ed="T"/>者，不名為緩；於乘緩者，乃名為緩。』乘者即慧
<lb n="0144b04" ed="T"/>解之稱也，一行既爾，萬行皆然。法華三昧者，
<lb n="0144b05" ed="T"/>即念佛三昧也。是以如來名此勝定，為三昧寶
<lb n="0144b06" ed="T"/>王、為光明藏、為除罪珠，為邪見燈、迷衢者
<lb n="0144b07" ed="T"/>導、王子金印、貧夫寶藏，空三昧、聖三昧，陀羅
<lb n="0144b08" ed="T"/>尼真思惟，最勝觀如意珠，佛性、法性、僧性，無
<lb n="0144b09" ed="T"/>盡藏勝方便，大慧光明，消惡觀法三昧等。故
<lb n="0144b10" ed="T"/>知，教、理、行、果，八萬四千波羅蜜門，皆是念佛三
<lb n="0144b11" ed="T"/>昧之異名也。夫如是則獻一華，遍奉於三世
<lb n="0144b12" ed="T"/>塵剎，念一佛體，通於未來世雄，如大地而為
<lb n="0144b13" ed="T"/>射的，豈有箭發而不中者哉？不然，則違《思益
<lb n="0144b14" ed="T"/>經》畏空、捨空，行空、索空之誚耳。」</p><p xml:id="pT47p0144b1413" rend="inline">客曰：「醫去留
<lb n="0144b15" ed="T"/>藥，商行寄金，前賢所藏，非其人不可。弟子
<lb n="0144b16" ed="T"/>昧道懵學，輒窺三昧之門，尚期無生，每希一
<lb n="0144b17" ed="T"/>實之唱。如上奧旨，法之寶印，動寂雙照，理事
<lb n="0144b18" ed="T"/>圓融，舉心咸真，觸類而長，稱於南無，皆成於
<lb n="0144b19" ed="T"/>佛道，散華彈指，盡超於菩提，經王所在而自
<lb n="0144b20" ed="T"/>尊，目翳金錍而抉膜，二十門義未甞聞諸。欣
<lb n="0144b21" ed="T"/>澡雪輕眾生之愆，得優游寶莊嚴之土，何斯
<lb n="0144b22" ed="T"/>幸也！願不易此身，獲醍醐之妙記，悟當來諸
<lb n="0144b23" ed="T"/>佛即眾生是焉。遂稽首多寶塔，對之蓮華僧，
<lb n="0144b24" ed="T"/>與吾普觀十方尊，圓念三世佛。長跪叉手，而
<lb n="0144b25" ed="T"/>說頌曰：</p>
<lb n="0144b26" ed="T"/><lg xml:id="lgT47p0144b2601" rend="margin-left:2em;text-indent:-2em"><l>「『一心憶念過去佛，</l><l>亦憶未來諸世尊，</l>
<lb n="0144b27" ed="T"/><l>現在一切人中雄，</l><l>亦學於其所說法，</l>
<lb n="0144b28" ed="T"/><l>無有一佛在過去，</l><l>亦無現在及當來，</l>
<lb n="0144b29" ed="T"/><l>唯此清淨微妙禪，</l><l>彼不可言證能說。』」</l></lg></cb:div>
<pb n="0144c" ed="T" xml:id="T47.1967.0144c"/>
<lb n="0144c01" ed="T"/><cb:juan n="003" fun="close"><cb:jhead><title>念佛三昧寶王論</title>卷下終</cb:jhead></cb:juan>
<lb n="0144c02" ed="T"/><cb:div type="xu"><cb:mulu level="1" type="序">跋寶王論後</cb:mulu><head>跋寶王論後</head>
<lb n="0144c03" ed="T"/><p xml:id="pT47p0144c0301">夫子曰：「立則見其參於前也，在輿則見其倚
<lb n="0144c04" ed="T"/>於衡也，夫然後行。」《漢書》曰：「坐則見堯於牆，食
<lb n="0144c05" ed="T"/>則見堯於羹，道之不可須臾離也如此。」雖然，
<lb n="0144c06" ed="T"/>此特域中之道爾。《首楞嚴經》云：「若諸眾生，憶
<lb n="0144c07" ed="T"/>佛念佛，現前當來必定見佛，不假方便自得
<lb n="0144c08" ed="T"/>心開。」予謂修念佛三昧，亦當如參前、倚衡，與
<lb n="0144c09" ed="T"/>夫見堯之義。行住坐臥皆應憶念，何患不見
<lb n="0144c10" ed="T"/>佛哉？此真出世成道之要津也！修是三昧者，
<lb n="0144c11" ed="T"/>當以安養為期。蓋彌陀願力，以接引群生為
<lb n="0144c12" ed="T"/>務，大光普照，攝取不捨。凡存念者，盡得往
<lb n="0144c13" ed="T"/>生，其利博哉！豈特見堯於牆、於羹但虛想乎？
<lb n="0144c14" ed="T"/>政和七年十一月三日，於符離境舟中，因觀
<lb n="0144c15" ed="T"/>唐釋飛錫《念佛寶王論》，遂思吾夫子與漢史
<lb n="0144c16" ed="T"/>之言，與佛合若符契，乃紀於此帙，冀時觀之，
<lb n="0144c17" ed="T"/>以自策焉。凡見聞者，其亦勉諸。黃伯思長孺
<lb n="0144c18" ed="T"/>父謹書。</p></cb:div>
</body>
<back>
<cb:div type="apparatus">
<head>校勘記</head>
<p>
<choice cb:resp="#resp2" cb:from="#beg_6" cb:to="#end_6"><corr>『云</corr><sic>六</sic></choice>
</p>
</cb:div>
<cb:div type="taisho-notes">
<head>大正 校勘記</head>
<p>
</p>
</cb:div>
</back></text></TEI>