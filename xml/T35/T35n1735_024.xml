<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xmlns:cb="http://www.cbeta.org/ns/1.0" xml:id="T35n1735">
<teiHeader>
	<fileDesc>
		<titleStmt>
			<title>Taisho Tripitaka, Electronic version, No. 1735 大方廣佛華嚴經疏</title>
			<author>唐 澄觀撰</author>
			<respStmt>
				<resp>Electronic Version by</resp>
				<name>CBETA</name>
			</respStmt>
		</titleStmt>
	<editionStmt>
		<edition>$Revision: 1.31 $<date>$Date: 2013/01/30 08:37:46 $</date></edition>
		<respStmt xml:id="resp1"><resp>corrections</resp><name>Taisho</name></respStmt>
		<respStmt xml:id="resp2"><resp>corrections</resp><name>CBETA.maha</name></respStmt>
		<respStmt xml:id="resp3"><resp>corrections</resp><name>CBETA.say</name></respStmt>
		<respStmt xml:id="resp4"><resp>corrections</resp><name>CBETA</name></respStmt>
		<respStmt xml:id="resp5"><resp>corrections</resp><name>CBETA.eva</name></respStmt>
		<respStmt xml:id="resp6"><resp>corrections</resp><name>CBETA.march</name></respStmt>
	</editionStmt>
	<extent>60卷</extent>
	<publicationStmt>
		<distributor>
			<name>中華電子佛典協會 (CBETA)</name>
			<address>
				<addrLine>service@cbeta.org</addrLine>
			</address>
		</distributor>
		<availability>
			<p>Available for non-commercial use when distributed with this header intact.</p>
		</availability>
		<date>$Date: 2013/01/30 08:37:46 $</date>
	</publicationStmt>
	<sourceDesc>
		<bibl>Taisho Tripitaka Vol. 35, No. 1735 </bibl>
	<listWit>
		<witness xml:id="wit1">【大】</witness>
		<witness xml:id="wit2">【甲】</witness>
		<witness xml:id="wit3">【CBETA】</witness>
	</listWit>
	</sourceDesc>
</fileDesc>
<encodingDesc>
	<projectDesc>
		<p xml:lang="en" cb:type="ly">Text as provided by Mr. Hsiao Chen-Kuo, Text as provided by Anonymous from USA</p>
		<p xml:lang="zh" cb:type="ly">蕭鎮國大德提供，北美某大德提供</p>
	</projectDesc>
<charDecl>
<char xml:id="CB00014">
	<charName>CBETA CHARACTER CB00014</charName>
	<charProp>
		<localName>composition</localName>
		<value>[(殼-一)/牛]</value>
	</charProp>
	<mapping type="unicode">U+246D3</mapping>
	<mapping cb:dec="983054" type="PUA">U+F000E</mapping>
</char>
</charDecl>
</encodingDesc>
<profileDesc>
		<langUsage>
			<language ident="en">English</language>
			<language ident="zh">Chinese</language>
		</langUsage>
	</profileDesc>
	<revisionDesc>
		<change when="2013-05-20">
			<name>CW</name><name>Ray Chou 周邦信</name>P4 to P5 conversion by p4top5a.py, intended for publication
		</change>
	<change when="2000-03-29T09:41:42">CW (ed.) Created initial TEI XML version with BASICX.BAT (00/01/24)</change>

 </revisionDesc>
</teiHeader>
<text><body>
<cb:mulu level="1" type="品">21 十行品</cb:mulu>
<pb n="0674a" xml:id="T35.1735.0674a" ed="T"/>
<lb n="0674a01" ed="T"/>
<milestone n="24" unit="juan"/>
<lb n="0674a02" ed="T"/><cb:juan n="024" fun="open"><cb:mulu n="24" type="卷"></cb:mulu><cb:jhead>大方廣佛華嚴經疏卷第二十四</cb:jhead></cb:juan>
<lb n="0674a03" ed="T"/>
<lb n="0674a04" ed="T"/><byline cb:type="Author">唐清涼山大華嚴寺沙門澄觀撰</byline>
<lb n="0674a05" ed="T"/><cb:div type="pin"><cb:mulu level="1" type="品">22 十無盡藏品</cb:mulu><head>十無盡藏品第二十二<note place="inline">此下當第二十二經</note></head>
<lb n="0674a06" ed="T"/><p xml:id="pT35p0674a0601">初來意者。總有五義。一為答前第二會初
<lb n="0674a07" ed="T"/>十藏問故。二前明正位今依位起行故。同
<lb n="0674a08" ed="T"/>梵行品。三前約位別行。今辨始終通行故。
<lb n="0674a09" ed="T"/>四前明成位行。今辨淨治彼行故。同十地
<lb n="0674a10" ed="T"/>中信等十行。五前明自分究竟。今辨勝進趣
<lb n="0674a11" ed="T"/>後。同上明法。準問應在十迴向後。今此辨
<lb n="0674a12" ed="T"/>者略有二義。一云藏有二義。約蘊攝義在
<lb n="0674a13" ed="T"/>十行後。約出生義在十地前。義通二處問
<lb n="0674a14" ed="T"/>答互顯。一云。迴向無別自體。但以能迴前
<lb n="0674a15" ed="T"/>行為其自體。今十藏既為十行勝進。亦為
<lb n="0674a16" ed="T"/>迴向勝進故。迴向後無別勝進。此即前後互
<lb n="0674a17" ed="T"/>舉顯義方備。然明法品及第五迴向。皆有十
<lb n="0674a18" ed="T"/>藏隨三賢異故不相濫。又前是勝進所成。
<lb n="0674a19" ed="T"/>後是一位之果。今通為勝進故意旨不同。二
<lb n="0674a20" ed="T"/>釋名者。藏是出生蘊積之義。謂一藏內體含
<lb n="0674a21" ed="T"/>法界故。攝德出用<anchor xml:id="nkr_note_orig_0674001" n="0674001"/><anchor xml:id="beg0674001" n="0674001"/>一一<anchor xml:id="end0674001"/>無盡。寄圓顯十
<lb n="0674a22" ed="T"/>即帶數釋也。三宗趣者。十藏為宗。攝前
<lb n="0674a23" ed="T"/>生後得果為趣。四釋文中大分四別。第一
<lb n="0674a24" ed="T"/>唱數顯同。二徵名列異。三依名廣釋。四總
<lb n="0674a25" ed="T"/>歎勝能。今初三世同說顯勝令遵。二何等
<lb n="0674a26" ed="T"/>下徵名列異。藏如前解。信等對藏皆持業
<lb n="0674a27" ed="T"/>釋。心淨名信制止名戒。崇重賢善為慚。輕
<lb n="0674a28" ed="T"/>拒暴惡為愧。餐教廣轉為聞。輟己惠人
<lb n="0674a29" ed="T"/>為施。決擇諸法名慧。令心明記為念。任
<pb n="0674b" xml:id="T35.1735.0674b" ed="T"/>
<lb n="0674b01" ed="T"/>持所記為持。巧宣所持為辯。各有業用。
<lb n="0674b02" ed="T"/>然念慧及信慚愧等五。皆當體為性。餘五行
<lb n="0674b03" ed="T"/>用立名。此約隨相。若就融通。皆順法界
<lb n="0674b04" ed="T"/>之行。良以法界性自清淨。離過等故。隨義
<lb n="0674b05" ed="T"/>說十。然約隨相前九自利。後一利他。通皆
<lb n="0674b06" ed="T"/>具二。信為行本故首明之。依信離過。慚
<lb n="0674b07" ed="T"/>愧莊嚴戒行光潔。上三離過之行餘皆進善。
<lb n="0674b08" ed="T"/>進善之首必藉多聞。如聞而行。唯福與慧
<lb n="0674b09" ed="T"/>念使增明。持令經久辯以利他故。前七即
<lb n="0674b10" ed="T"/>七聖財慧為正導。故終辨之。次二守護。後
<lb n="0674b11" ed="T"/>一積而能散。第三依名廣釋十藏。即為十
<lb n="0674b12" ed="T"/>段。信中有四。謂徵名釋相。結名辨益。辨益
<lb n="0674b13" ed="T"/>一種唯初七十。餘之七段。文但有三。今初段
<lb n="0674b14" ed="T"/>中初徵可知。釋中分三。初明信相。次若菩
<lb n="0674b15" ed="T"/>薩下明信力。三此菩薩入佛下總結信成。今
<lb n="0674b16" ed="T"/>初也。十句為四。初三三空。信所執無相。謂
<lb n="0674b17" ed="T"/>情有理無名空。空亦無相。空無相故無所
<lb n="0674b18" ed="T"/>願求。次三信依他無生。一緣起無作二不實
<lb n="0674b19" ed="T"/>故。無能所分別。三無體故無所依。次三信
<lb n="0674b20" ed="T"/>圓成無性。一廣無邊量。二勝故無上。三深不
<lb n="0674b21" ed="T"/>可越。後一總信三性無生。如初會辨則十
<lb n="0674b22" ed="T"/>皆無生。並通三性。如一無生觀。但信依他
<lb n="0674b23" ed="T"/>無遍計人法自然之生性。則是無性圓成。餘
<lb n="0674b24" ed="T"/>例此知。第二明信力中二。先正顯業用。後
<lb n="0674b25" ed="T"/>徵釋所由。今初文有十句。遍從前十前十
<lb n="0674b26" ed="T"/>並成此十。若類例辨。初二於勝上法不怯。
<lb n="0674b27" ed="T"/>次四。廣多法不怯。一所化眾生。二即化法。
<lb n="0674b28" ed="T"/>三是化處。四化之所歸。後四寬遠法不怯。若
<lb n="0674b29" ed="T"/>剋文取義。以後十句逆配前十。謂由信
<pb n="0674c" xml:id="T35.1735.0674c" ed="T"/>
<lb n="0674c01" ed="T"/>法無生故。於佛法不怯。佛法以無生為體
<lb n="0674c02" ed="T"/>故。佛難超故。眾生無盡故。法界無邊故。虛
<lb n="0674c03" ed="T"/>空無依故。涅槃無分別故。過去之因不作果
<lb n="0674c04" ed="T"/>故。未來之法無可願故。現在之法即無相故。
<lb n="0674c05" ed="T"/>入劫無障礙。以即空故。此十皆深廣難思。
<lb n="0674c06" ed="T"/>二徵釋中。先徵意云何。以深廣難思。菩薩聞
<lb n="0674c07" ed="T"/>而不怯。釋意云。以於深廣皆堅信故。文分
<lb n="0674c08" ed="T"/>為二。初總後別。總云一向信者無猶豫故。
<lb n="0674c09" ed="T"/>堅者異說不壞故。所信謂何即佛智慧。智慧
<lb n="0674c10" ed="T"/>何相無邊無盡。然通二義。一廣無邊涯豎不
<lb n="0674c11" ed="T"/>可盡。二無二邊之偏同真性之無盡。二十
<lb n="0674c12" ed="T"/>方下別釋。初釋前意。十方無量是無邊義。已
<lb n="0674c13" ed="T"/>現當入是無盡義。言得菩提是自證義。出世
<lb n="0674c14" ed="T"/>入滅是應現義。法無邊故佛智無邊。一佛之
<lb n="0674c15" ed="T"/>智尚不可盡。況橫遍十方豎該三際。菩薩
<lb n="0674c16" ed="T"/>於斯廣遠堅信不移。寧有怯耶。二彼諸下
<lb n="0674c17" ed="T"/>釋第二意。聞深不怯。謂已得今得菩提而不
<lb n="0674c18" ed="T"/>增。當得未得而不減。已出今出而不生。已
<lb n="0674c19" ed="T"/>入今入而不滅。當出而不進當入而不退。
<lb n="0674c20" ed="T"/>現得出入而不近。在於已當而不遠。照窮
<lb n="0674c21" ed="T"/>萬法而無知。頓寂諸相而不捨。以寂照之
<lb n="0674c22" ed="T"/>體。如如超戲論故。但以世俗文字數故。說
<lb n="0674c23" ed="T"/>有三世。非菩提涅槃有去來今。菩薩既堅
<lb n="0674c24" ed="T"/>信於此。寧聞深而怯耶。此二段釋文。具前
<lb n="0674c25" ed="T"/>十句難思之法。如文詳之。第三總結信成
<lb n="0674c26" ed="T"/>於中二。初一句總牒信成。謂由明達佛智
<lb n="0674c27" ed="T"/>無邊無盡故。稱此成信。二得此信下顯成信
<lb n="0674c28" ed="T"/>之益。亦是正顯成相。有十一句。前七行體堅
<lb n="0674c29" ed="T"/>牢。初句為總。二內心不雜故不退。三外緣
<pb n="0675a" xml:id="T35.1735.0675a" ed="T"/>
<lb n="0675a01" ed="T"/>不沮故。四不染相故。五有正慧故。無慧之
<lb n="0675a02" ed="T"/>信長無明故。靜法云。梵云阿慕羅匿陀。此
<lb n="0675a03" ed="T"/>云不從根生。謂無生之信無根生故。經本
<lb n="0675a04" ed="T"/>云常有根本者。譯人不審阿字沒在上。句翻
<lb n="0675a05" ed="T"/>無為有於理背也。此或應爾。今以理通二
<lb n="0675a06" ed="T"/>義無違。無根語慧之體。根本約慧之用。亦
<lb n="0675a07" ed="T"/>猶從無住本立一切法故。無本者即是根
<lb n="0675a08" ed="T"/>本。六順同古聖故。七安住菩提心故。後四
<lb n="0675a09" ed="T"/>攝德無盡。一護已成性。二復長新解。三順
<lb n="0675a10" ed="T"/>如生善。四不滯有無。三是名下結。四菩薩
<lb n="0675a11" ed="T"/>住此下辨益易知。第二戒藏文三。釋相中
<lb n="0675a12" ed="T"/>二。初列十名後隨<anchor xml:id="nkr_note_orig_0675001" n="0675001"/><anchor xml:id="beg0675001" n="0675001"/>牒<anchor xml:id="end0675001"/>釋。初中十戒皆通三
<lb n="0675a13" ed="T"/>聚。取其相顯。初但饒益有情。後一律儀中八
<lb n="0675a14" ed="T"/>通三。約遮過罪皆菩薩律儀。但為救護等
<lb n="0675a15" ed="T"/>即是饒益。攝善可知。為顯此十皆通三聚
<lb n="0675a16" ed="T"/>故。釋後一復顯三聚。二牒釋中十戒為十。
<lb n="0675a17" ed="T"/>皆先牒後釋。初饒益者。菩薩本意故首明之。
<lb n="0675a18" ed="T"/>二不受中文有二意。一不受邪戒。謂雞狗
<lb n="0675a19" ed="T"/>等。二三聚宿成動不踰矩。三中唯為菩提
<lb n="0675a20" ed="T"/>及眾生故。非如難陀之類。四中涅槃云。何
<lb n="0675a21" ed="T"/>故持戒。為不悔故。何故不悔。為歡喜故。
<lb n="0675a22" ed="T"/>乃至為得大涅槃故。五中有四。非者違也。
<lb n="0675a23" ed="T"/>一不違制立。不同調達。二不違涅槃。不
<lb n="0675a24" ed="T"/>取相故。三不違律儀。具足持故。四不違
<lb n="0675a25" ed="T"/>利物。不惱他故。六有二意。一非為欲惱
<lb n="0675a26" ed="T"/>眾生先須持戒。二非為欲成淨戒逼惱
<lb n="0675a27" ed="T"/>眾生。如殺馬祀等。七中戒正見邪故名為
<lb n="0675a28" ed="T"/>雜。定有定無為斷常雜。觀緣性離非有非
<lb n="0675a29" ed="T"/>無。則名為持。又無煩惱之雜真出離矣。八
<pb n="0675b" xml:id="T35.1735.0675b" ed="T"/>
<lb n="0675b01" ed="T"/>中不現異相彰己有德。五邪之一。已見淨
<lb n="0675b02" ed="T"/>行。又如十住論說。一者矯異。二者自親。三
<lb n="0675b03" ed="T"/>者激動。四者抑揚。五者因利求利。大同前
<lb n="0675b04" ed="T"/>引智度論說。今文即矯異也。九中不輕毀者。
<lb n="0675b05" ed="T"/>無行經云。見破戒人。不說其過惡。應念彼
<lb n="0675b06" ed="T"/>人久久亦當得道。問涅槃云。見破戒人應
<lb n="0675b07" ed="T"/>當擯黜訶責舉處。當知是人得福無量。豈
<lb n="0675b08" ed="T"/>不違於無行。此經答略有三義。一此經約
<lb n="0675b09" ed="T"/>自行涅槃據攝眾。二此經約根未熟。護恐
<lb n="0675b10" ed="T"/>增惡故且攝受。涅槃約根熟者慈心拔濟
<lb n="0675b11" ed="T"/>故。應折伏。三彼約慈心此約輕毀故。不
<lb n="0675b12" ed="T"/>同也。十中釋內分二。初明律儀。十善眾戒
<lb n="0675b13" ed="T"/>之本。故偏明之。廣如二地。二菩薩持此下
<lb n="0675b14" ed="T"/>雙明二聚。攝菩提善益眾生故。第三慚藏。
<lb n="0675b15" ed="T"/>釋相中二。先標章。二謂彼下別釋。今初然慚
<lb n="0675b16" ed="T"/>愧相別諸說不同。涅槃云。慚者羞天愧者羞
<lb n="0675b17" ed="T"/>人。慚者自不作惡。愧者不教他作。慚者內
<lb n="0675b18" ed="T"/>自羞恥。愧者發露向人。瑜伽四十四亦云。內
<lb n="0675b19" ed="T"/>生羞恥為慚。外生羞恥為愧。大同涅槃
<lb n="0675b20" ed="T"/>後解。成唯識云。依自法力崇重賢善為慚。
<lb n="0675b21" ed="T"/>依世間力輕拒暴惡為愧。俱舍亦同。若無
<lb n="0675b22" ed="T"/>慚愧但翻上慚愧。謂不羞天則是無慚。餘
<lb n="0675b23" ed="T"/>可例知。若說羞恥為慚愧者。是二通相。今
<lb n="0675b24" ed="T"/>經多同唯識。而以不相恭敬為二通相。二
<lb n="0675b25" ed="T"/>別釋中分二。先釋過去作惡即無慚行。二
<lb n="0675b26" ed="T"/>自惟下釋而生於慚。前中亦二。初自念無
<lb n="0675b27" ed="T"/>慚。後一切下悲他亦爾。第二正顯慚相中。
<lb n="0675b28" ed="T"/>初自念昔非恥佛知見。現修慚相。自惟即
<lb n="0675b29" ed="T"/>是內自羞恥。是故已下決志斷證。文言去來
<pb n="0675c" xml:id="T35.1735.0675c" ed="T"/>
<lb n="0675c01" ed="T"/>現在行無慚者。言總意別。菩薩自惟昔過
<lb n="0675c02" ed="T"/>愍物。三世常行故。專心斷除防己伏之。再
<lb n="0675c03" ed="T"/>起為眾生說。則物我之兼亡。第四愧藏。釋
<lb n="0675c04" ed="T"/>相中三。初自念無愧而修愧行。故云我今
<lb n="0675c05" ed="T"/>不應復行是事。即愧行也。二又作下。傷物無
<lb n="0675c06" ed="T"/>愧不覺苦集。故云無知無見。三於母人下。
<lb n="0675c07" ed="T"/>依顧世間而修愧行。誓益自他。於中初所
<lb n="0675c08" ed="T"/>愧境。有智慧下。顧他生愧。即外羞也。初因
<lb n="0675c09" ed="T"/>人後諸佛。是故已下決志斷證。言不淨之法
<lb n="0675c10" ed="T"/>者。從婬欲生。即種子不淨。母人腹中即住
<lb n="0675c11" ed="T"/>處不淨。成垢穢身即自相自性。究竟髮白意
<lb n="0675c12" ed="T"/>含究竟不淨。又垢穢形。是內污穢不淨。處胎
<lb n="0675c13" ed="T"/>受生有苦觸不淨。從婬欲生下劣不淨。若觀
<lb n="0675c14" ed="T"/>待涅槃三界並為不淨。其五取蘊體是違壞
<lb n="0675c15" ed="T"/>不淨。上來煩惱亦是不淨。言誑三世佛者。
<lb n="0675c16" ed="T"/>違本四弘誓斷惑故。餘文易了。第五聞藏。
<lb n="0675c17" ed="T"/>釋相中二。初明所知之法。後菩薩摩訶薩
<lb n="0675c18" ed="T"/>下。顯多聞之意。今初標稱聞藏。釋云知者聞
<lb n="0675c19" ed="T"/>為本故。實則多知耳。文亦分二。先標章後
<lb n="0675c20" ed="T"/>牒釋。今初句。雖有十義束為七。初之四句
<lb n="0675c21" ed="T"/>但是緣生故。謂一緣生。二有漏五蘊。三無漏
<lb n="0675c22" ed="T"/>五蘊。四有為五無為。六有記七無記。二何等
<lb n="0675c23" ed="T"/>下牒釋。即為七段。初緣起中依生引二門。
<lb n="0675c24" ed="T"/>開為四重徵釋。謂十二支。初二能引。次五所
<lb n="0675c25" ed="T"/>引。次三能生。後二所生。故為四也。然依雜
<lb n="0675c26" ed="T"/>集第四云。十二有支。皆具此有彼有等義
<lb n="0675c27" ed="T"/>故。彼論文釋支相云。相者謂無作緣生故。
<lb n="0675c28" ed="T"/>無常緣生故。勢用緣生故。此有彼有者。顯無
<lb n="0675c29" ed="T"/>作緣生義。唯有緣故果法得有。非緣有實
<pb n="0676a" xml:id="T35.1735.0676a" ed="T"/>
<lb n="0676a01" ed="T"/>作用能生果法。此生故彼生者。顯無常緣
<lb n="0676a02" ed="T"/>生義。非無生法為因故。少有法生而得成
<lb n="0676a03" ed="T"/>立。無明緣行等者顯勢用緣生義。雖復諸
<lb n="0676a04" ed="T"/>法無作無常。然不隨一法為生故。一切果
<lb n="0676a05" ed="T"/>生。以諸法功能差別故。然今經中欲顯緣
<lb n="0676a06" ed="T"/>起無性。舉前二門。勢用一門六地廣辨。就
<lb n="0676a07" ed="T"/>二門中。從增勝說前後互舉。前七許同因
<lb n="0676a08" ed="T"/>位故。名能引所引。後五要因果相望。云能
<lb n="0676a09" ed="T"/>生所生。由此能所引中但云此有彼有。後文
<lb n="0676a10" ed="T"/>則云此起彼起。起即生也。故集論云。謂於因
<lb n="0676a11" ed="T"/>時有能引所引。於果時有能生所生。然文
<lb n="0676a12" ed="T"/>有染淨二觀。初於能引中明染觀。故云無
<lb n="0676a13" ed="T"/>明有故行有。第二約所引。亦通能所相對
<lb n="0676a14" ed="T"/>以明淨觀。故云識無故名色無。以識通能
<lb n="0676a15" ed="T"/>引有二種業。一持諸有情所有業縛。謂與
<lb n="0676a16" ed="T"/>行所引習氣俱生滅故。二與名色作緣。謂
<lb n="0676a17" ed="T"/>由識入母胎。名色得增長。今言識無者。即
<lb n="0676a18" ed="T"/>不為業熏不持業縛故不入胎。增長名
<lb n="0676a19" ed="T"/>色故。云識無故名色無。第三能生所生相
<lb n="0676a20" ed="T"/>對。以明染觀故。云愛起故苦起。苦即當果
<lb n="0676a21" ed="T"/>愛即能生。能生有三。舉初攝末。下明淨觀
<lb n="0676a22" ed="T"/>舉末攝初。蓋巧辨影略耳。第四亦能所生相
<lb n="0676a23" ed="T"/>對。以明淨觀。謂因亡果喪耳。後之三門皆能
<lb n="0676a24" ed="T"/>所相望。何以無明與行。唯約能引而相望
<lb n="0676a25" ed="T"/>耶。答欲顯十二支皆有無作無常二門故。
<lb n="0676a26" ed="T"/>於初一位相次以明。不爾則謂要四位相
<lb n="0676a27" ed="T"/>望。方得此有彼有故。下之三門。欲顯四位
<lb n="0676a28" ed="T"/>不同故。能所相望。又為顯能引支中或二
<lb n="0676a29" ed="T"/>或三。故於前二別為一段。蓋說者之妙也。
<pb n="0676b" xml:id="T35.1735.0676b" ed="T"/>
<lb n="0676b01" ed="T"/>第二有漏五蘊。蘊者積聚義。雜集第一云。藏
<lb n="0676b02" ed="T"/>果重擔義而標名世間者。世即隱覆義。隱覆
<lb n="0676b03" ed="T"/>勝義故。又可破壞義。三世所遷故。間者墮
<lb n="0676b04" ed="T"/>虛偽中故。隱覆之法即墮虛偽故。世即是
<lb n="0676b05" ed="T"/>間。然色等蘊通於無漏。出世之義。欲訶毀
<lb n="0676b06" ed="T"/>故略舉一分。云何知之。應知三種。一知其
<lb n="0676b07" ed="T"/>相。謂色以變礙為相。受以領納為義。想
<lb n="0676b08" ed="T"/>者取像行謂遷流。識以了別。二知其生滅。
<lb n="0676b09" ed="T"/>謂生無所從來滅無所至。三知其不生不
<lb n="0676b10" ed="T"/>滅。謂法本不生今則無滅。故力林菩薩云。
<lb n="0676b11" ed="T"/>分別此諸蘊。其性本空寂。空故不可滅。此
<lb n="0676b12" ed="T"/>是無生義。況知一切法趣蘊。蘊即法界無礙。
<lb n="0676b13" ed="T"/>方名真實多聞。然諸蘊性。性皆遷流。隨勝
<lb n="0676b14" ed="T"/>立名。行之一種。雖標總稱即受別名。又攝
<lb n="0676b15" ed="T"/>法多故。第三無漏五蘊。亦名無取五蘊。然
<lb n="0676b16" ed="T"/>無漏蘊亦有二類。一仍本名。亦名色等。不
<lb n="0676b17" ed="T"/>與漏相應。故名為無漏。二從已轉立名。即
<lb n="0676b18" ed="T"/>五分法身如今文是。欲顯戒等德是可欣
<lb n="0676b19" ed="T"/>故。從極果標以出世。理實亦有世間戒等。
<lb n="0676b20" ed="T"/>戒定慧三上來頻釋。解脫即是離繫。為名解
<lb n="0676b21" ed="T"/>脫知見由離繫縛。於境自在觀求覺了。智
<lb n="0676b22" ed="T"/>論八十八云。戒眾者。攝一切戒和合成眾。
<lb n="0676b23" ed="T"/>眾即蘊也。餘皆準之。然即轉前五蘊成此
<lb n="0676b24" ed="T"/>五分。謂轉色蘊成於戒身。表無表戒皆色
<lb n="0676b25" ed="T"/>蘊故。轉受蘊而成定<anchor xml:id="nkr_note_orig_0676001" n="0676001"/><anchor xml:id="beg0676001" n="0676001"/>身<anchor xml:id="end0676001"/>。定名正受。入四
<lb n="0676b26" ed="T"/>靜慮出四受故。轉想成慧。凡所有相皆是
<lb n="0676b27" ed="T"/>虛妄。見相非相見法身故轉行為解脫。無
<lb n="0676b28" ed="T"/>貪等行名心解脫。永斷無知慧解脫故。又
<lb n="0676b29" ed="T"/>轉識成解脫知見。若與邪受妄想相應。謂
<pb n="0676c" xml:id="T35.1735.0676c" ed="T"/>
<lb n="0676c01" ed="T"/>識依根了別諸境。若與正受智慧相應。即
<lb n="0676c02" ed="T"/>是現量如實知故。仁王觀空品云。觀色識受
<lb n="0676c03" ed="T"/>想行。得戒忍知見忍定忍慧忍解脫忍。即斯
<lb n="0676c04" ed="T"/>義也。知見與慧此二何別。佛地論第四。總有
<lb n="0676c05" ed="T"/>三說。略舉其一。謂無漏淨戒。名為戒蘊。無
<lb n="0676c06" ed="T"/>漏定慧名定慧蘊。無學勝解名解脫蘊。無學
<lb n="0676c07" ed="T"/>正見名解脫知見蘊。前三是因後二是果。此
<lb n="0676c08" ed="T"/>五別說四法為性。謂定慧勝解。及無表色。然
<lb n="0676c09" ed="T"/>此五分法身。不覆勝義不為相遷。不墮
<lb n="0676c10" ed="T"/>虛偽故名出世。雜集云。謂能對治三界。無
<lb n="0676c11" ed="T"/>顛倒無戲論。無分別故。是出世間義。問無取
<lb n="0676c12" ed="T"/>五蘊即有為無漏。何以言不為相遷。答約教
<lb n="0676c13" ed="T"/>異故。前是權小所明。若實教定說非為無
<lb n="0676c14" ed="T"/>為。同真性故。但似蘊相現。立以蘊名故。涅
<lb n="0676c15" ed="T"/>槃純陀云。善覆如來有為之相。應言如來
<lb n="0676c16" ed="T"/>同於無為況<anchor xml:id="beg_3b" type="star"/>一一<anchor xml:id="end_3b"/>融攝。若如是知名為多
<lb n="0676c17" ed="T"/>聞。第四有為者。瑜伽一百云。有生滅繫屬因
<lb n="0676c18" ed="T"/>緣。是名有為。智論云。有所得故。是名有為。
<lb n="0676c19" ed="T"/>二論心境為異。今略舉四事。三界即所依
<lb n="0676c20" ed="T"/>處。眾生即能依之者。然所依處隨心成異。
<lb n="0676c21" ed="T"/>故論云。欲所屬界名欲界等。第五無為。為
<lb n="0676c22" ed="T"/>者作也。即前生滅今虛空等。寂寞冲虛湛然
<lb n="0676c23" ed="T"/>常住。無彼造作。故名無為。瑜伽云。無生滅
<lb n="0676c24" ed="T"/>不繫屬因緣。是名無為。智論云。無所得故名
<lb n="0676c25" ed="T"/>為無為。淨名云。不墮數故。然諸論總名大
<lb n="0676c26" ed="T"/>旨無別。然其名數開合不同。小乘多說三
<lb n="0676c27" ed="T"/>種。即此中初及三四。諸大乘中掌珍說四。
<lb n="0676c28" ed="T"/>謂加真如。法相論中或說有六。復加不動
<lb n="0676c29" ed="T"/>及想受滅。謂於擇滅中滅惑障。故名為擇
<pb n="0677a" xml:id="T35.1735.0677a" ed="T"/>
<lb n="0677a01" ed="T"/>滅。滅定障故復加後二。或開為八。於真如
<lb n="0677a02" ed="T"/>中開出三性。謂善法真如等。漸欲展此真
<lb n="0677a03" ed="T"/>如遍諸法故。此經說六。於擇滅中開出
<lb n="0677a04" ed="T"/>涅槃。二道別故。復加緣起。顯無一事不即
<lb n="0677a05" ed="T"/>真故。略無二定未究竟故。言虛空者。離
<lb n="0677a06" ed="T"/>諸障礙無物所顯故。二涅槃者古有二釋。
<lb n="0677a07" ed="T"/>一云性寂滅故。此即性淨涅槃。涅槃三十四。
<lb n="0677a08" ed="T"/>亦同此說。此與擇滅顯未顯殊。一云即性
<lb n="0677a09" ed="T"/>淨之果。此即解脫道。後擇滅乃在無間道中。
<lb n="0677a10" ed="T"/>然大乘非擇滅。既約性淨。又下說法性。則
<lb n="0677a11" ed="T"/>後解為正。三數緣滅者。數謂慧數。由慧為
<lb n="0677a12" ed="T"/>緣揀擇諸惑。能顯滅理故。唐三藏譯為擇
<lb n="0677a13" ed="T"/>滅。謂擇力所得滅名為擇滅。然此滅言有其
<lb n="0677a14" ed="T"/>二義。一理性寂滅。此從所顯得名。二因滅
<lb n="0677a15" ed="T"/>惑顯名理為滅。則從能顯得名。四非數緣
<lb n="0677a16" ed="T"/>滅者。非由慧數滅惑所得。但以性淨及於
<lb n="0677a17" ed="T"/>緣缺之所顯故。五緣起者。有別有通。別謂
<lb n="0677a18" ed="T"/>十二因緣故。分別論者大眾。一說雞胤化地。
<lb n="0677a19" ed="T"/>說出世部。皆立十二緣起。以為無為。彼意
<lb n="0677a20" ed="T"/>以其次第作緣。恒無雜亂故。說為常。有佛
<lb n="0677a21" ed="T"/>無佛此法自爾。名曰無為。故智論三十二云。
<lb n="0677a22" ed="T"/>聲聞法中。亦說法性實際。故雜阿含中說。
<lb n="0677a23" ed="T"/>有一比丘。問佛十二因緣為是佛作。為是
<lb n="0677a24" ed="T"/>餘人作。佛告比丘。我不作十二因緣。亦非
<lb n="0677a25" ed="T"/>餘人作。有佛無佛諸法皆如。法相法位一切
<lb n="0677a26" ed="T"/>常有。所謂是事有故是事有等。涅槃亦說即
<lb n="0677a27" ed="T"/>是無為。遠公云。就人論法三世流轉。是其
<lb n="0677a28" ed="T"/>有為。廢人談法法相常定。故曰無為。望今
<lb n="0677a29" ed="T"/>經意緣起無性。故曰無為。大品云。菩薩觀
<pb n="0677b" xml:id="T35.1735.0677b" ed="T"/>
<lb n="0677b01" ed="T"/>十二因緣。如虛空不可盡。涅槃云。十二因
<lb n="0677b02" ed="T"/>緣即是佛性。雖舉十二因緣。即已攝陰界
<lb n="0677b03" ed="T"/>諸法。六法性住者即真如也。謂非妄倒故
<lb n="0677b04" ed="T"/>名真如。又真實如常揀妄揀事。於一切位
<lb n="0677b05" ed="T"/>恒如其性。而云住者離遷變故。與法為性
<lb n="0677b06" ed="T"/>是隨緣義。復云住者是不變義。即妄即真事
<lb n="0677b07" ed="T"/>皆如矣。若準智論。法性法住各是一義<note place="inline">云云</note>。
<lb n="0677b08" ed="T"/>即為七法。然小乘說三。虛空則就外空。復
<lb n="0677b09" ed="T"/>計三皆實有。若大乘說非唯數增。義亦有
<lb n="0677b10" ed="T"/>異。唯識論中二義建立一唯心變故。二依法
<lb n="0677b11" ed="T"/>性假施設。有謂此諸義但一真如隨義假設。
<lb n="0677b12" ed="T"/>一無相義。二所證義。三惑盡義。四性淨義。五
<lb n="0677b13" ed="T"/>隨緣義。六隨緣即不變義。此中法性即是真
<lb n="0677b14" ed="T"/>如。然法性真如亦假施設。遮撥為無故說為
<lb n="0677b15" ed="T"/>有。遮執為有故說為空。勿謂虛幻故說為
<lb n="0677b16" ed="T"/>實。理非妄倒故名真如。為法之性名為
<lb n="0677b17" ed="T"/>法性。非離色心別有實體。今多聞之人。不
<lb n="0677b18" ed="T"/>唯知名而已應如是知。第六有記法者。有
<lb n="0677b19" ed="T"/>釋云。謂能招愛非愛果。故名有記。此乃通
<lb n="0677b20" ed="T"/>說。餘處辨記即是善惡。今唯舉善。應云順
<lb n="0677b21" ed="T"/>理善法可記錄故。下出所記法體。句有十
<lb n="0677b22" ed="T"/>一義攝唯五。四聖諦如前本品已辨。四沙
<lb n="0677b23" ed="T"/>門果如梵行品。四辨如第九地。三十七品
<lb n="0677b24" ed="T"/>如第四地。四無所畏今當略明。謂外難無
<lb n="0677b25" ed="T"/>怯故名無畏。瑜伽云。如來於此謗難。都不
<lb n="0677b26" ed="T"/>見有如實因相。由是因緣能自了知坦然
<lb n="0677b27" ed="T"/>無畏。無畏有四。一一切智無畏。二漏盡無
<lb n="0677b28" ed="T"/>畏。三者障道。四出苦道。此之四段各有難
<lb n="0677b29" ed="T"/><anchor xml:id="nkr_note_orig_0677001" n="0677001"/><anchor xml:id="beg0677001" n="0677001"/>答<anchor xml:id="end0677001"/>。初外難云若佛是一切智者。有諸比丘
<pb n="0677c" xml:id="T35.1735.0677c" ed="T"/>
<lb n="0677c01" ed="T"/>從他方來。何須問言安樂住不。言一切智
<lb n="0677c02" ed="T"/>無所不知。今問於他一何相反。佛自唱言。
<lb n="0677c03" ed="T"/>我是一切智人。但為攝受來者。隨順世間
<lb n="0677c04" ed="T"/>師弟人事故。二有難云。若佛自言漏永盡
<lb n="0677c05" ed="T"/>者。何以愛語羅睺訶罵調達。佛於此難正
<lb n="0677c06" ed="T"/>見無由。安隱無怯。自唱德號我實漏盡。但
<lb n="0677c07" ed="T"/>為隨根而調伏故。三有難云。若佛說欲能
<lb n="0677c08" ed="T"/>障道者。何故預流一來。尚有妻子之愛。佛
<lb n="0677c09" ed="T"/>於此難心無怯懼。謂自唱德號。我說欲能
<lb n="0677c10" ed="T"/>障道。但障不還羅漢非初二果。四有難云。
<lb n="0677c11" ed="T"/>若佛說諸聖道能盡苦者。何故羅漢受瘡潰
<lb n="0677c12" ed="T"/>蛇螫之苦。佛於此難心無怯懼。自唱德號。
<lb n="0677c13" ed="T"/>我說聖道實能盡苦邊際。但說未來非現
<lb n="0677c14" ed="T"/>在故。四中初一離所知障。次離煩惱障。三
<lb n="0677c15" ed="T"/>是出離道障。四即出離之道。初二自利後二
<lb n="0677c16" ed="T"/>利他。所以自歎此四者。初一為菩薩。第二
<lb n="0677c17" ed="T"/>為聲聞。後二通為。智論二十<anchor xml:id="nkr_note_orig_0677002" n="0677002"/><anchor xml:id="beg0677002" n="0677002"/>八<anchor xml:id="end0677002"/>。瑜伽五十
<lb n="0677c18" ed="T"/>對法十四。廣辨其相。第七無記中分二。先
<lb n="0677c19" ed="T"/>徵名。後謂世間下辨相。今初無記二義。一
<lb n="0677c20" ed="T"/>非善非惡不能招感愛非愛果。名為無記。
<lb n="0677c21" ed="T"/>可釋餘文。今此正謂虛妄推度非理問難
<lb n="0677c22" ed="T"/>不可記錄。故名無記。非對善惡故。俱舍
<lb n="0677c23" ed="T"/>第十九云。諸契經說十四無記。即其義也。亦
<lb n="0677c24" ed="T"/>名置記記即答也。不應答故。所以不答者
<lb n="0677c25" ed="T"/>何。謂此乃無義語也。知之不免生死不知
<lb n="0677c26" ed="T"/>不障涅槃。前說有記則反於此。智論第三
<lb n="0677c27" ed="T"/>云。所以不答十四難者。此事無實故。諸法
<lb n="0677c28" ed="T"/>有常無此理故。言斷亦爾。如有人問。<g ref="#CB00014">𤛓</g>於
<lb n="0677c29" ed="T"/>牛角得幾升乳。豈曰問耶。復次世界無窮
<pb n="0678a" xml:id="T35.1735.0678a" ed="T"/>
<lb n="0678a01" ed="T"/>猶如車輪。復次無利有失墮惡邪中。覆於
<lb n="0678a02" ed="T"/>四諦諸法實相。復次人不能知。復次稱法
<lb n="0678a03" ed="T"/>說故。第十七云。有一比丘。思惟十四難不
<lb n="0678a04" ed="T"/>能解辭。佛不為弟子。佛言我為老病死
<lb n="0678a05" ed="T"/>人。說法濟度。此是鬪諍法如中毒箭。不應
<lb n="0678a06" ed="T"/>推尋。楞伽亦云。皆是世論非我所說。言十
<lb n="0678a07" ed="T"/>四者。即此中前四四句。其第四四句但合為
<lb n="0678a08" ed="T"/>二。謂身與神一身與神異。然諸經論多說
<lb n="0678a09" ed="T"/>十四難。而相或同異不繁會釋。今經委論不
<lb n="0678a10" ed="T"/>出我法二執。文分五段。第一有四四句。就
<lb n="0678a11" ed="T"/>我明無記。第二過去下。就三世橫論凡聖
<lb n="0678a12" ed="T"/>數之多少。三何等下。約凡聖竪論初後。四
<lb n="0678a13" ed="T"/>世間從何下徵三世間所從。五何者下約生
<lb n="0678a14" ed="T"/>死際畔。以辨無記。今初句雖十六。其過不
<lb n="0678a15" ed="T"/>出斷常二見。言世間者。準大品中通三
<lb n="0678a16" ed="T"/>世間。謂眾生世間五蘊世間。及器世間。今此
<lb n="0678a17" ed="T"/>文意。正顯眾生世間。兼明五蘊世間。以眾
<lb n="0678a18" ed="T"/>生是總主假者外道計以為我故。有邊等諸
<lb n="0678a19" ed="T"/>見。初有邊四句約未來世。常等四句約過去
<lb n="0678a20" ed="T"/>世。如來有無依涅槃起。故中論邪見品云。
<lb n="0678a21" ed="T"/>我於過去世為有為是無。世間常等見皆
<lb n="0678a22" ed="T"/>依過去世。我於未來世為作為無作。有邊
<lb n="0678a23" ed="T"/>等諸見。皆依未來世。涅槃品云。如來滅後有
<lb n="0678a24" ed="T"/>無等。依涅槃起。我及眾生有無四句約現
<lb n="0678a25" ed="T"/>在說。既知起見之本。次隨文別釋。即為四
<lb n="0678a26" ed="T"/>段。第一四句言有邊者。即斷見外道。計我
<lb n="0678a27" ed="T"/>於後世更不復作。則與此身俱盡。無邊者。
<lb n="0678a28" ed="T"/>謂我於後世更有所作。三俱句者。身盡故
<lb n="0678a29" ed="T"/>有邊。我不異故無邊。四俱非句者。亦以我
<pb n="0678b" xml:id="T35.1735.0678b" ed="T"/>
<lb n="0678b01" ed="T"/>存身盡見上有過故立此句。謂身盡故非無
<lb n="0678b02" ed="T"/>邊。我存故非有邊。既皆邪見故不答之。若
<lb n="0678b03" ed="T"/>欲破者。初之二句。墮無後世過。謂有邊則
<lb n="0678b04" ed="T"/>與陰同盡。無邊則是今身。故皆無後世。無
<lb n="0678b05" ed="T"/>後世者。修道苦行為何益耶。第三句亦有邊
<lb n="0678b06" ed="T"/>無邊者。若身盡我存身我為一為異。一則不
<lb n="0678b07" ed="T"/>應有盡不盡。異則離蘊何相知有我耶。若
<lb n="0678b08" ed="T"/>謂捨人生天。人分猶在天分。更增則半天
<lb n="0678b09" ed="T"/>半人故。皆不可。第四句非有邊未免於無。
<lb n="0678b10" ed="T"/>非無邊未免於有。云何於此強分別耶。二
<lb n="0678b11" ed="T"/>常等四句。約過去者。過去世我即是今我。
<lb n="0678b12" ed="T"/>名之為常。若常即有大過。破壞因果涅槃
<lb n="0678b13" ed="T"/>等故。若謂我今始生名為無常。若爾我是
<lb n="0678b14" ed="T"/>作法。亦墮無因。無因則亦無涅槃等。第三
<lb n="0678b15" ed="T"/>見上二過。便謂我常身無常。離身何處有
<lb n="0678b16" ed="T"/>我。又成上二過。第四謂我不異故非無常。
<lb n="0678b17" ed="T"/>身有異故非常。破同第三句。又中論云。一
<lb n="0678b18" ed="T"/>切法空故。何有邊無邊及常等見。餘義廣如
<lb n="0678b19" ed="T"/>彼論。三如來滅後等四句。釋有二義。一明
<lb n="0678b20" ed="T"/>如來者非是佛也。如即相似。來謂從前際
<lb n="0678b21" ed="T"/>來。謂一有執云。如從前世來生此間。去向
<lb n="0678b22" ed="T"/>後世亦復如是。故云如來滅後有。謂如前
<lb n="0678b23" ed="T"/>際來時有故。此由計我異陰故。二云。如
<lb n="0678b24" ed="T"/>從前世來此間死後斷滅。故云如來滅後
<lb n="0678b25" ed="T"/>無。謂不如來時去故。此計陰我一故。三
<lb n="0678b26" ed="T"/>由計我有麁細故。謂麁我與身俱盡故。云
<lb n="0678b27" ed="T"/>不如去。細我異陰不同滅故。亦如來時而
<lb n="0678b28" ed="T"/>去故。云如來滅後亦有亦無。四云我如虛
<lb n="0678b29" ed="T"/>空體無來去故。晉經云。如來滅後如去不
<pb n="0678c" xml:id="T35.1735.0678c" ed="T"/>
<lb n="0678c01" ed="T"/>如去等。此則通望三世以辨。若依中論。附
<lb n="0678c02" ed="T"/>涅槃起四句。如來即佛也。順此經文。亦是外
<lb n="0678c03" ed="T"/>道自立己師。而為如來。有謂如來滅後定有
<lb n="0678c04" ed="T"/>不變。或謂入無餘依同於太虛。或謂法有
<lb n="0678c05" ed="T"/>應無。或謂約應非有。約法非無。以其四句
<lb n="0678c06" ed="T"/>皆成戲論。不見如來寂滅相。故亦為邪見。
<lb n="0678c07" ed="T"/>此則權小之徒。未能免也。瑜伽八十七云。
<lb n="0678c08" ed="T"/>依二道理如實隨觀。俱不可記如來滅後
<lb n="0678c09" ed="T"/>若有若無。所以者何。且依勝義彼不可得。
<lb n="0678c10" ed="T"/>況其滅後或有或無。若依世俗。為於諸行
<lb n="0678c11" ed="T"/>假立如來。為於涅槃若於諸行。如來滅後
<lb n="0678c12" ed="T"/>無有一行流轉可得。爾時何處假立如來。
<lb n="0678c13" ed="T"/>既無如來何有無等。若於涅槃。涅槃唯是
<lb n="0678c14" ed="T"/>無行所顯。絕諸戲論。自內所證絕戲論故。
<lb n="0678c15" ed="T"/>施設為有不應道理。亦復不應施設非有。
<lb n="0678c16" ed="T"/>勿當損毀施設妙有寂靜涅槃。又此涅槃極
<lb n="0678c17" ed="T"/>難知故。最微細故。說名甚深。種種非一。諸
<lb n="0678c18" ed="T"/>行煩惱斷所顯故。說名廣大。現量比量及
<lb n="0678c19" ed="T"/>正教量。所不量故說名無量。四我及眾生
<lb n="0678c20" ed="T"/>有無等四句。此並雙立眾生即是五蘊。非約
<lb n="0678c21" ed="T"/>總主。有即定有定有著常。無即定無定無著
<lb n="0678c22" ed="T"/>斷。三遠上二過雙立有無。即墮相違。四
<lb n="0678c23" ed="T"/>避此相違立俱非句。又成戲論。然此四句。
<lb n="0678c24" ed="T"/>亦有單計我有所無所有我無。亦不離初
<lb n="0678c25" ed="T"/>之二句。又合上成第三。互奪成第四。亦不
<lb n="0678c26" ed="T"/>出初之二句。第二門明三乘凡聖數之多
<lb n="0678c27" ed="T"/>少者。以橫無邊故不可記也。第三門竪無
<lb n="0678c28" ed="T"/>際故不可記也。有人答問云。有初佛言自
<lb n="0678c29" ed="T"/>然悟引獺祭天。亦為應機寧加置記。若
<pb n="0679a" xml:id="T35.1735.0679a" ed="T"/>
<lb n="0679a01" ed="T"/>有初佛如來應知。則可說名。言何法者。
<lb n="0679a02" ed="T"/>染淨等一切法也。第四門徵世間所從有六
<lb n="0679a03" ed="T"/>句。初二句問眾生及蘊世間。次四句約器世
<lb n="0679a04" ed="T"/>間。以外道計眾生有最初生故。或謂從冥
<lb n="0679a05" ed="T"/>諦中來還至冥故。或謂世界皆微塵成。謂至
<lb n="0679a06" ed="T"/>妙之色常恒不變聚。則為身器。散則成微
<lb n="0679a07" ed="T"/>塵故。此皆邪見之源故不應答。有情世間
<lb n="0679a08" ed="T"/>不言成壞者。瑜伽云。有情望器有五不同。
<lb n="0679a09" ed="T"/>一謂器界生死共因所生。有情生死但由不
<lb n="0679a10" ed="T"/>共故。是因不同。二謂器有除斷有情流轉
<lb n="0679a11" ed="T"/>不斷故。是時不同。三謂三災壞不壞故。名
<lb n="0679a12" ed="T"/>法不同。四謂器界因無永斷有情不爾。名
<lb n="0679a13" ed="T"/>斷不同。五謂器則斷而復續。有情斷已無續。
<lb n="0679a14" ed="T"/>名續不同。以斯義故略無成壞也。第五約
<lb n="0679a15" ed="T"/>生死初後際。唯有二句。問初際無始聖教所
<lb n="0679a16" ed="T"/>明。生死有終豈非正理。答略有三義。一約
<lb n="0679a17" ed="T"/>一人則可云終。通望一切則無終極。二
<lb n="0679a18" ed="T"/>以彼定執長邪見。故亦不應答。謂若許有
<lb n="0679a19" ed="T"/>終必有始故。常法無始亦無終故。三約法
<lb n="0679a20" ed="T"/>性皆不可說故。中論云。大聖之所說本際不
<lb n="0679a21" ed="T"/>可得。生死無有始亦復無有終。若無有始
<lb n="0679a22" ed="T"/>終。中當云何有。是故於此中先後共亦無。
<lb n="0679a23" ed="T"/>既言本際不可得。亦不應定謂無始無終。
<lb n="0679a24" ed="T"/>況有始終之見耶。又有偈云。真法及說者聽
<lb n="0679a25" ed="T"/>者難得故。是故則生死非有邊無邊。上諸邪
<lb n="0679a26" ed="T"/>見多是外道。亦參小乘。菩薩善知則問答無
<lb n="0679a27" ed="T"/>滯。便舉破者。令自他造中故也。第二菩薩
<lb n="0679a28" ed="T"/>下顯多聞之意。謂悲物無聞長淪生死。故
<lb n="0679a29" ed="T"/>誓持聞藏自證利他。第六施藏文三同前。
<pb n="0679b" xml:id="T35.1735.0679b" ed="T"/>
<lb n="0679b01" ed="T"/>釋相中二第一標列十章。第二佛子下依章
<lb n="0679b02" ed="T"/>牒釋。釋中十段一一各三。謂標釋結。然此十
<lb n="0679b03" ed="T"/>施前六事捨。謂身命財。次三心捨。謂不取
<lb n="0679b04" ed="T"/>著。後一俱捨名為究竟。第一分減施。釋中
<lb n="0679b05" ed="T"/>三。初明分減之相。二若自食下明施善巧。
<lb n="0679b06" ed="T"/>外無施境而不捨施心。三復作下對治施
<lb n="0679b07" ed="T"/>障。第二竭盡施者。不顧活命傾竭所有也。
<lb n="0679b08" ed="T"/>然施心須成施行須量。若彼為成大利則
<lb n="0679b09" ed="T"/>身命無悋。若彼但為貪求無厭。或惡心欲
<lb n="0679b10" ed="T"/>行大害。應以方便勿成人惡。如月光王
<lb n="0679b11" ed="T"/>施頭。與怨奪萬姓之歡。施二人之死。怨王
<lb n="0679b12" ed="T"/>喜死。乞者恨死。雖有賢行未全可準。今
<lb n="0679b13" ed="T"/>言竭盡者。以彰菩薩施心已成。有應施境
<lb n="0679b14" ed="T"/>終無悋也。內施內外準此可知。若不爾者。
<lb n="0679b15" ed="T"/>菩薩能雨七珍充足一切。何不施耶。亦見
<lb n="0679b16" ed="T"/>眾生所不宜故。釋相中三。初明難施之物。
<lb n="0679b17" ed="T"/>二或時下乞境現前。三菩薩自念下正修施
<lb n="0679b18" ed="T"/>行。下之四施皆有此三。第三內施。謂內身
<lb n="0679b19" ed="T"/>也。煢者單也。玉篇云無兄曰煢。無子曰獨。
<lb n="0679b20" ed="T"/>頓者損也冀者望也。第四外施即王位也。窶
<lb n="0679b21" ed="T"/>者無財備禮也。第五內外施者。王位為外
<lb n="0679b22" ed="T"/>兼身作役為內也。第六一切施者。凡所有物
<lb n="0679b23" ed="T"/>也。此與竭盡及內外施異者。竭盡揀異分
<lb n="0679b24" ed="T"/>減。但約資生內外合前二門空。言作役王
<lb n="0679b25" ed="T"/>位。今云一切通前諸門。又是事捨之終故
<lb n="0679b26" ed="T"/>總該收舉難攝易。略列數條。廣則無邊。如
<lb n="0679b27" ed="T"/>第六迴向所辨。第七過去施者。然三世之施。
<lb n="0679b28" ed="T"/>通相皆明不著。別則過去不生追戀。未來
<lb n="0679b29" ed="T"/>預止貪求。現在心無染著。今過去釋中分
<pb n="0679c" xml:id="T35.1735.0679c" ed="T"/>
<lb n="0679c01" ed="T"/>二。先明於佛法無著。後又復下於一切法
<lb n="0679c02" ed="T"/>無著。前中初二句總明。次不起分別下別顯。
<lb n="0679c03" ed="T"/>先顯不著之相。不分別者稱法性故。次不
<lb n="0679c04" ed="T"/>貪染不愛味。亦不方便求取以為己德。亦
<lb n="0679c05" ed="T"/>不依此而起修行。次見法下。廣上了達釋
<lb n="0679c06" ed="T"/>不著所由。次但為下釋疑。疑云。既俱無著云
<lb n="0679c07" ed="T"/>何而說。釋云為化眾生令無著故。二於一
<lb n="0679c08" ed="T"/>切法無著者。以般若智求不可得。觸目現境
<lb n="0679c09" ed="T"/>尚了性空。過往法中寧當計有。第八未來
<lb n="0679c10" ed="T"/>施釋中分二。先正顯後釋疑。前中不著修
<lb n="0679c11" ed="T"/>行之因。不願淨土之果。不味其好不厭
<lb n="0679c12" ed="T"/>其事。不迴向者釋上不味。不自安處求勝
<lb n="0679c13" ed="T"/>樂故。不退已下。釋上不厭修彼行故。二但
<lb n="0679c14" ed="T"/>欲下釋疑。疑云。既於淨不味修行何為。釋
<lb n="0679c15" ed="T"/>有二意。一者約悲但為攝物故。二然此下
<lb n="0679c16" ed="T"/>約智。智了非有故。生即非生故。不著不礙
<lb n="0679c17" ed="T"/>事故。非生之生故修行。非有處所者與理冥
<lb n="0679c18" ed="T"/>故。非無處所者事像形故。非內者相分境故。
<lb n="0679c19" ed="T"/>非外者心所淨故。非近者十萬等殊故。非遠
<lb n="0679c20" ed="T"/>者我淨土不毀故。此約淨國以說。若通論
<lb n="0679c21" ed="T"/>未來法者。可以意知。復作已下。更約性空
<lb n="0679c22" ed="T"/>結成捨義。又目擊尚捨況於未形。第九現在
<lb n="0679c23" ed="T"/>施釋中有三。初明所捨之境。二聞已下正
<lb n="0679c24" ed="T"/>明捨心。三為令下釋通外難。今初先列諸
<lb n="0679c25" ed="T"/>天。後列二乘功德。上二世中舉佛菩薩。今
<lb n="0679c26" ed="T"/>舉諸天二乘者。文影略耳。天中初六欲界。
<lb n="0679c27" ed="T"/>已如初會。梵天已下明色界天。然色界攝
<lb n="0679c28" ed="T"/>天多少。諸說小異。俱舍正理皆說十七。故
<lb n="0679c29" ed="T"/>頌云。三靜慮各三。第四靜慮八。長行之中建
<pb n="0680a" xml:id="T35.1735.0680a" ed="T"/>
<lb n="0680a01" ed="T"/>立十六。以梵王梵輔同一天故。瑜伽云處
<lb n="0680a02" ed="T"/>有十八。謂色究竟外說大自在。不言無想。
<lb n="0680a03" ed="T"/>意在廣果中收。今此即文而數有二十二。
<lb n="0680a04" ed="T"/>然四禪初一皆是總標。則初靜慮四。二三各
<lb n="0680a05" ed="T"/>三。第四有八還成十八。正理初說有三。今
<lb n="0680a06" ed="T"/>加梵身。晉經梵眾名梵眷屬。若然身亦眾
<lb n="0680a07" ed="T"/>義。則梵身是外所領之眾。梵眾則為內眷屬
<lb n="0680a08" ed="T"/>眾。梵輔即大梵前行列侍御大梵。即彼天王
<lb n="0680a09" ed="T"/>獲中間定。初生後歿威德等勝。故名為大。
<lb n="0680a10" ed="T"/>次光天下。即二禪三天。一自地天內光明最
<lb n="0680a11" ed="T"/>少故。二光明轉勝量難測故。三光音者口出
<lb n="0680a12" ed="T"/>淨光故。次淨天下即三禪三天。意地受樂總
<lb n="0680a13" ed="T"/>名為淨。一於自地中此淨最劣。故名少淨。
<lb n="0680a14" ed="T"/>二淨增難量故。三此淨周普故。次廣天下明
<lb n="0680a15" ed="T"/>四禪八天。初三是凡離八災患。皆稱福廣。
<lb n="0680a16" ed="T"/>於自地中此福猶劣。故名少廣。三福難量
<lb n="0680a17" ed="T"/>故。三異生果中此最勝故。無煩已上名五淨
<lb n="0680a18" ed="T"/>居。謂離欲諸聖以聖道水濯煩惱垢。故名
<lb n="0680a19" ed="T"/>為淨。淨身所止故名淨居。或此天中無異
<lb n="0680a20" ed="T"/>生雜。純聖所止故名淨居。一無煩者。煩謂繁
<lb n="0680a21" ed="T"/>雜或謂繁廣。無繁雜中此最初故。繁廣天中
<lb n="0680a22" ed="T"/>此最劣故。此依正理。若順今經皆作此煩。
<lb n="0680a23" ed="T"/>則無廣義。二無熱者。已善伏除雜修靜慮上
<lb n="0680a24" ed="T"/>中品障。意樂調柔離熱惱故。或熱者熾盛為
<lb n="0680a25" ed="T"/>義。謂上品修靜慮及果。此猶未證故。三善
<lb n="0680a26" ed="T"/>現者。已得上品雜修靜慮果德易彰。故名
<lb n="0680a27" ed="T"/>善現。四善見者。雜修定障餘品至微見極清
<lb n="0680a28" ed="T"/>徹。故名善見。經本先見後現或恐誤也。五
<lb n="0680a29" ed="T"/>色究竟者。更無有處於有色中能過於此
<pb n="0680b" xml:id="T35.1735.0680b" ed="T"/>
<lb n="0680b01" ed="T"/>故。或此已到眾苦所依身最後邊故。言乃
<lb n="0680b02" ed="T"/>至二乘功德者。中間越於四空等。故二正
<lb n="0680b03" ed="T"/>明捨心中。聞上世出世境已。不迷為實。
<lb n="0680b04" ed="T"/>不沈沒於貪。不聚集其善因。不散動以
<lb n="0680b05" ed="T"/>分別。但觀下釋其所以可知。三釋難者。疑
<lb n="0680b06" ed="T"/>云既言不聚善因。何以說五乘因果。釋云。
<lb n="0680b07" ed="T"/>拯三塗之劇苦。示人天以穌息。止劣見之
<lb n="0680b08" ed="T"/>妄情。說二乘以引攝。為物然耳。非自不捨
<lb n="0680b09" ed="T"/>也。第十究竟施文三。同前徵名者。略有五
<lb n="0680b10" ed="T"/>義得究竟名。一前六捨財命。次三捨著心。
<lb n="0680b11" ed="T"/>今則兼上二門故。二又發大願令物無著
<lb n="0680b12" ed="T"/>故。三令物得究竟果故。四不生一念愛著。
<lb n="0680b13" ed="T"/>則微細無著故。五究竟能令物實益故。如
<lb n="0680b14" ed="T"/>無眼等而施之者。如世凡人。豈能將他之
<lb n="0680b15" ed="T"/>目安之於己。今菩薩福力令彼還得。以慈
<lb n="0680b16" ed="T"/>善根力故。如五百群賊。平復如故。故云究
<lb n="0680b17" ed="T"/>竟益。釋相中三。初施境現前。二菩薩聞下正
<lb n="0680b18" ed="T"/>明施行。三如我下迴向眾生。二中分二。初
<lb n="0680b19" ed="T"/>正施無悋。二但自下釋成行之由。由入觀
<lb n="0680b20" ed="T"/>故。此觀即是念處觀也。皆言身者觀有通別。
<lb n="0680b21" ed="T"/>別觀五蘊一一名身故。淨名云。是身如泡
<lb n="0680b22" ed="T"/>不得久立等。通觀五陰皆無常等故。智論
<lb n="0680b23" ed="T"/>云。五陰即無常無常即苦。苦即無我等。今此
<lb n="0680b24" ed="T"/>不淨偏語色身。餘之三觀皆通五蘊。第一苦
<lb n="0680b25" ed="T"/>觀。謂始從入胎皆生苦。攝老等可知。二又
<lb n="0680b26" ed="T"/>觀下明無我觀。謂無真實主宰故。無有慚
<lb n="0680b27" ed="T"/>愧者。雖假以澡浴衣食。一旦背恩如小兒
<lb n="0680b28" ed="T"/>故。非賢聖物者是世間故。故智論云由無我
<lb n="0680b29" ed="T"/>故令<anchor xml:id="nkr_note_orig_0680001" n="0680001"/><anchor xml:id="beg0680001" n="0680001"/>捨<anchor xml:id="end0680001"/>世間。三臭穢下明不淨觀。四復作
<pb n="0680c" xml:id="T35.1735.0680c" ed="T"/>
<lb n="0680c01" ed="T"/>下明無常觀。觀危脆故。三迴向者揀小乘
<lb n="0680c02" ed="T"/>故。然菩薩修此觀時。以無所得而為方便
<lb n="0680c03" ed="T"/>故。同法界故。已不共小況迴向耶。第七慧
<lb n="0680c04" ed="T"/>藏中分四。一徵名二釋相。三結名四歎益。
<lb n="0680c05" ed="T"/>就釋相中二。初明慧藏後釋無盡。前中三。
<lb n="0680c06" ed="T"/>初明如實知境。次云何下釋如實知義。三菩
<lb n="0680c07" ed="T"/>薩成就下總結多門。以彰善巧。今初以四
<lb n="0680c08" ed="T"/>諦慧照十種法。攝十為五類。前五五蘊次
<lb n="0680c09" ed="T"/>二有支。後三三乘故。收此五類不出二門。
<lb n="0680c10" ed="T"/>初二凡境後三聖境。又若後三就果。則初二
<lb n="0680c11" ed="T"/>有作四諦。後一無作四諦。界內界外因果異
<lb n="0680c12" ed="T"/>故。此就所觀。若約菩薩能觀皆無作也。又
<lb n="0680c13" ed="T"/>初二流轉後三還滅。前有滅道。是流轉始修
<lb n="0680c14" ed="T"/>之還滅。後有苦集。是還滅未盡之流轉。又前
<lb n="0680c15" ed="T"/>是所知之法。後是能知之人。人中有法即是
<lb n="0680c16" ed="T"/>前法。歷於四諦是聲聞法。所緣有支是緣覺
<lb n="0680c17" ed="T"/>法。五蘊即是三乘共法。皆如實知是菩薩法。
<lb n="0680c18" ed="T"/>皆言如實知者。下經總釋今當略辨。一如
<lb n="0680c19" ed="T"/>事實。二如理實。十中前七當相是苦。無明與
<lb n="0680c20" ed="T"/>愛有漏性故。行苦隨故。行蘊攝故。緣成是集
<lb n="0680c21" ed="T"/>無性是滅。顯滅為道從詮顯故。此則總說
<lb n="0680c22" ed="T"/>及就理滅。若別說者。不了無常不淨等過。
<lb n="0680c23" ed="T"/>而生愛著名為色集。若滅癡愛名為色滅。
<lb n="0680c24" ed="T"/>唯止與觀是色滅道。由止離愛由觀離癡。
<lb n="0680c25" ed="T"/>若兼助道。即有戒學及道品等。受想行識例
<lb n="0680c26" ed="T"/>此可知。無明集者。由他言說不如理引。
<lb n="0680c27" ed="T"/>由自妄想不正思惟。滅此名滅。言愛集
<lb n="0680c28" ed="T"/>者。謂無明觸為緣所生受故。亦滅此名滅
<lb n="0680c29" ed="T"/>癡愛之道。皆同蘊說。十二支中唯舉二者。
<pb n="0681a" xml:id="T35.1735.0681a" ed="T"/>
<lb n="0681a01" ed="T"/>發業潤業唯此二故。能引能生各舉初故。從
<lb n="0681a02" ed="T"/>癡有愛病之源故。涅槃三十四云。從無明
<lb n="0681a03" ed="T"/>生愛。當知是愛即是無明。從愛生取當知
<lb n="0681a04" ed="T"/>是取即無明。愛等亦似斯義。又約三際。無
<lb n="0681a05" ed="T"/>明為本愛取為際。此二中間。有識等五及生
<lb n="0681a06" ed="T"/>老死。今悟無明。由迷過去有識等五。現在
<lb n="0681a07" ed="T"/>之愛即是無明。若不斷者輪轉不息。今思
<lb n="0681a08" ed="T"/>斷之。將來無復生死矣。後三約淨。聲聞是
<lb n="0681a09" ed="T"/>人四諦為法。所行道品為集。所成果為涅
<lb n="0681a10" ed="T"/>槃。十二因緣是緣覺法。無邊法界是菩薩法。
<lb n="0681a11" ed="T"/>又知聲聞即是知苦。以聲聞苦是已知故。
<lb n="0681a12" ed="T"/>但舉其位。法即是彼所行之法即是道諦。集
<lb n="0681a13" ed="T"/>即是彼惑。集未盡是為集諦。已有斷故法
<lb n="0681a14" ed="T"/>後說之。涅槃即是滅諦。已證滅故改名涅
<lb n="0681a15" ed="T"/>槃。緣覺菩薩準斯可見。前釋通因後釋就
<lb n="0681a16" ed="T"/>果。若定以前二為分段。後三為變易。則小
<lb n="0681a17" ed="T"/>乘三果已前應受變易。直往七地已下。非
<lb n="0681a18" ed="T"/>此所知故不可也。第二釋如實知義。非唯
<lb n="0681a19" ed="T"/>能知行相。亦顯所知之相也。先徵後釋。徵
<lb n="0681a20" ed="T"/>意云。為隨相知為無相知。若隨相知寧異
<lb n="0681a21" ed="T"/>凡小。若無相知。無相無知故言云何知。後釋
<lb n="0681a22" ed="T"/>意云。知相知性無有障礙。是菩薩所知。無
<lb n="0681a23" ed="T"/>知之知是菩薩知。文分二別。先約自利明
<lb n="0681a24" ed="T"/>知苦集。後約利他彰知滅道。二文影略
<lb n="0681a25" ed="T"/>應各具四。又二段中含前五類。具顯三乘。
<lb n="0681a26" ed="T"/>今初段中知。從業報是五蘊相。業集報苦是
<lb n="0681a27" ed="T"/>二諦相。言諸行因緣之所造作。十二支相諸
<lb n="0681a28" ed="T"/>行因緣。即是集相之所造作。是苦諦相。上辨
<lb n="0681a29" ed="T"/>知相。一切已下顯知無相。通於苦集。初
<pb n="0681b" xml:id="T35.1735.0681b" ed="T"/>
<lb n="0681b01" ed="T"/>有二句共三乘相。非我已下釋成上文。揀
<lb n="0681b02" ed="T"/>二別相。由非我故空無有實。但假五陰是
<lb n="0681b03" ed="T"/>聲聞相。以非堅固空無有實。但緣成假是
<lb n="0681b04" ed="T"/>緣覺相。若無少法可得空無有實。但虛假
<lb n="0681b05" ed="T"/>幻相是菩薩相。非安立諦無可成故。二欲令
<lb n="0681b06" ed="T"/>已下。次約利他彰知滅道。能知實性是道
<lb n="0681b07" ed="T"/>諦相。法不可壞及所知性。即滅諦相。廣為宣
<lb n="0681b08" ed="T"/>說唯菩薩相。文中二。初標說意。二為說下展
<lb n="0681b09" ed="T"/>轉徵釋。總有三重。初徵意云。說何等法令
<lb n="0681b10" ed="T"/>知實性。釋云。說不可壞此略示其宗。次徵
<lb n="0681b11" ed="T"/>云。此不可壞為性為相。此尋說處。釋云相
<lb n="0681b12" ed="T"/>即性故。五類等法皆不可壞。依般若中。自
<lb n="0681b13" ed="T"/>色已上種智已還。悉皆遍歷。後徵云。現見
<lb n="0681b14" ed="T"/>諸法。猶如聚沫泡焰芭蕉幻夢不實。那言不
<lb n="0681b15" ed="T"/>壞下釋所由略由三義。一色等性空無可
<lb n="0681b16" ed="T"/>壞故若壞方空非本空故。二由空即真同
<lb n="0681b17" ed="T"/>法性故。若壞方真事在理外故。三由即空
<lb n="0681b18" ed="T"/>不待壞故。壞則斷滅。文中十句五對。初無
<lb n="0681b19" ed="T"/>我無造故不可壞。二離能所詮故。三能生
<lb n="0681b20" ed="T"/>不生所生不起故。四因不取果果不與因
<lb n="0681b21" ed="T"/>故。五體無動轉用無作相故。第三總結多
<lb n="0681b22" ed="T"/>門以彰善巧者。更有多門。皆以無所得等
<lb n="0681b23" ed="T"/>為少方便。則色空見盡。壞與不壞兩亡。不
<lb n="0681b24" ed="T"/>隨境轉。名不由他悟。第二釋無盡義。有標
<lb n="0681b25" ed="T"/>徵釋結。釋亦十事五對。一因緣二教理。三福
<lb n="0681b26" ed="T"/>智四持辨。五智通。福智中云。一味者。百華異
<lb n="0681b27" ed="T"/>色共成一陰。萬法雖殊貫之一智。亦如上
<lb n="0681b28" ed="T"/>酥無不入也。三結四歎文可知。第八念藏。
<lb n="0681b29" ed="T"/>釋相中有四。一總標念體。二所念差別。三
<pb n="0681c" xml:id="T35.1735.0681c" ed="T"/>
<lb n="0681c01" ed="T"/>能念勝相。四明念益相。二憶念下所念差別
<lb n="0681c02" ed="T"/>中。唯依宿住以辨明記。略舉十事以顯無
<lb n="0681c03" ed="T"/>盡。一生二劫。三佛名四授記。五演教六眾會。
<lb n="0681c04" ed="T"/>七說義八根性。九所治十能治。文並可知。十
<lb n="0681c05" ed="T"/>二分教今當略說。舊名十二部經。恐濫部
<lb n="0681c06" ed="T"/>帙改名分教。各有二相。唯修多羅或二或
<lb n="0681c07" ed="T"/>三。修多羅者。此云契經廣如初卷。言二相
<lb n="0681c08" ed="T"/>者。一是總相。謂涅槃十五云始從如是我聞。
<lb n="0681c09" ed="T"/>終至歡喜奉行皆修多羅。二者別相。雜集十
<lb n="0681c10" ed="T"/>一云。謂長行綴緝。略說所應說義。然更有
<lb n="0681c11" ed="T"/>異名異名有四。一法本二但名經。三直說
<lb n="0681c12" ed="T"/>四聖教。言法本者。遠公以五義釋之。一教
<lb n="0681c13" ed="T"/>為理本。二經為論本。三總為別本。四初為
<lb n="0681c14" ed="T"/>後本。五略為廣本。以彼立三修多羅故。一
<lb n="0681c15" ed="T"/>總相二別相三本相。亦名略相。總不異前。
<lb n="0681c16" ed="T"/>別謂就前總相分出十一。餘不收者。還復
<lb n="0681c17" ed="T"/>攝在修多羅中。名為別相用斯別相望祇
<lb n="0681c18" ed="T"/>夜等。為其本故。名初為後本。言本相者。
<lb n="0681c19" ed="T"/>於彼別相十二部中。初略標舉名修多羅。
<lb n="0681c20" ed="T"/>後廣釋者隨別名之。如言色者即是根本
<lb n="0681c21" ed="T"/>略相。復云青黃等者是名廣相。故云略為
<lb n="0681c22" ed="T"/>廣本。然其後二。不違雜集長行綴緝等言。
<lb n="0681c23" ed="T"/>綴緝即是十一所不攝者。如賢首品云。爾
<lb n="0681c24" ed="T"/>時文殊師利說無濁亂清淨行大加德已等
<lb n="0681c25" ed="T"/>類。此是結集綴緝。非佛正說。故云十一所
<lb n="0681c26" ed="T"/>不攝者。其略說所應說義。即是略為廣本。
<lb n="0681c27" ed="T"/>如欲顯示菩提心功德故。即其類也。此第
<lb n="0681c28" ed="T"/>三略相亦順成實。成實名直說。語言總相而
<lb n="0681c29" ed="T"/>言名為直說。一一語言多義分別。名非直
<pb n="0682a" xml:id="T35.1735.0682a" ed="T"/>
<lb n="0682a01" ed="T"/>說。斯則通十二分教皆有此一。若十二分
<lb n="0682a02" ed="T"/>中修多羅。並通前三。若三藏修多羅唯局總
<lb n="0682a03" ed="T"/>相。但開雜集別義。以成後二有不曉者妄
<lb n="0682a04" ed="T"/>非先賢。而云修多羅但依總相業用。則違
<lb n="0682a05" ed="T"/>諸論長行綴緝等。言二祇夜者。此云應頌。
<lb n="0682a06" ed="T"/>一與長行相應之頌。由於長行說未盡故。
<lb n="0682a07" ed="T"/>雜集云。不了義經應更頌釋。如十住品發
<lb n="0682a08" ed="T"/>心住頌。即其類也。二為後來應更頌故。涅
<lb n="0682a09" ed="T"/>槃云。佛昔為諸比丘說契經竟。爾時復有
<lb n="0682a10" ed="T"/>利根眾生。為聽法故後至佛所。即便問人。
<lb n="0682a11" ed="T"/>如來向者為說何事。佛時知已。即因本經
<lb n="0682a12" ed="T"/>以偈頌曰。我昔與汝等不識四真諦。是故
<lb n="0682a13" ed="T"/>久流轉生死大苦海等。三授記者。梵云和
<lb n="0682a14" ed="T"/>伽羅那。亦云記別。記者錄也。別謂分別。一
<lb n="0682a15" ed="T"/>記弟子生死因果。其文非一。二記菩薩當
<lb n="0682a16" ed="T"/>成佛事。如記彌勒。此發心品及出現品。並
<lb n="0682a17" ed="T"/>有其文四伽陀者。此云諷頌。諷即是頌。謂
<lb n="0682a18" ed="T"/>孤起偈。一為易誦持故。二為樂偈者故。三
<lb n="0682a19" ed="T"/>天偈讚皆是其流。五尼陀那此云因緣。一因
<lb n="0682a20" ed="T"/>請方說為重法故。如三家五請等。二因事
<lb n="0682a21" ed="T"/>方說知本末故。如觀善財。又雜集云。又有
<lb n="0682a22" ed="T"/>因緣制立學處。即因事制戒。亦第二攝。六
<lb n="0682a23" ed="T"/>優陀那此云自說。一為令知而請法故。如
<lb n="0682a24" ed="T"/>十地本分等。二為令所化生殷重故。念佛
<lb n="0682a25" ed="T"/>慈悲為不請友。如普賢行品等。七本事者。
<lb n="0682a26" ed="T"/>梵云伊帝目多伽。一說佛往事。如說威光
<lb n="0682a27" ed="T"/>太子等。二說弟子往事。如說諸善友因緣
<lb n="0682a28" ed="T"/>等。八本生者。梵云闍陀伽。謂說昔受身。一
<lb n="0682a29" ed="T"/>說如來如說威光數數轉身值諸佛等。二
<pb n="0682b" xml:id="T35.1735.0682b" ed="T"/>
<lb n="0682b01" ed="T"/>說弟子如諸善友等。然其本事。但云其事
<lb n="0682b02" ed="T"/>除所生事。本生要說受身耳。九方廣者。梵
<lb n="0682b03" ed="T"/>云毘佛略。一廣大利樂故。二正法廣陳故。此
<lb n="0682b04" ed="T"/>經一部全受斯稱。涅槃云。所謂大乘方等經
<lb n="0682b05" ed="T"/>典。其義廣大猶如虛空。雜集開為五義。云
<lb n="0682b06" ed="T"/>方廣者。謂菩薩藏相應言說。亦名廣破。以
<lb n="0682b07" ed="T"/>能廣破一切障故。亦名無比法。無有諸法
<lb n="0682b08" ed="T"/>能比類故。一切有情利益安樂所依處故。宣
<lb n="0682b09" ed="T"/>說廣大甚深義故。十未曾有者。梵云阿浮達
<lb n="0682b10" ed="T"/>磨。亦云希法一德業殊異故。如佛。初生即
<lb n="0682b11" ed="T"/>行七步。斯經不起而升四天等。二法體希
<lb n="0682b12" ed="T"/>奇故。謂說佛菩薩不共功德。經文非一。十
<lb n="0682b13" ed="T"/>一譬喻者。梵云阿波陀那。一為深智。說似
<lb n="0682b14" ed="T"/>令解真故。如法華云。諸有智者以譬喻得
<lb n="0682b15" ed="T"/>解。如出現品一一喻明。二為淺識就彼取
<lb n="0682b16" ed="T"/>類誘令信故。如為擔人說二蘊等。此經所
<lb n="0682b17" ed="T"/>無。雜集通說。為令本義得明了故。十二論
<lb n="0682b18" ed="T"/>義者。梵云優波提舍。一以理深故。二義不
<lb n="0682b19" ed="T"/>了故。並須循環研覈。或佛自說或菩薩相論。
<lb n="0682b20" ed="T"/>如問明品等。此之十二。於大於小為局為
<lb n="0682b21" ed="T"/>通。若皆大者則違涅槃等文。涅槃第三云。
<lb n="0682b22" ed="T"/>護大乘者受持九部。法華第一云。我此九
<lb n="0682b23" ed="T"/>部法隨順眾生說。瑜伽等論說聲聞藏。無
<lb n="0682b24" ed="T"/>有方廣。然諸經論。且約一相故作是說。如
<lb n="0682b25" ed="T"/>實說者。大小皆具。如深密中。菩薩依十二
<lb n="0682b26" ed="T"/>分教修奢摩他。瑜伽二十一云。佛為聲聞
<lb n="0682b27" ed="T"/>一一具演十二分教。而涅槃說大但有九
<lb n="0682b28" ed="T"/>者。依三部中之小相故。謂因緣中取因事
<lb n="0682b29" ed="T"/>制戒。於譬喻中依為誘引。於論議中約
<pb n="0682c" xml:id="T35.1735.0682c" ed="T"/>
<lb n="0682c01" ed="T"/>非了義。法華九部小者。三相大故。於記別中
<lb n="0682c02" ed="T"/>取記作佛。自說之內依不請友。方廣之中
<lb n="0682c03" ed="T"/>依廣大利樂。其正法廣陳通大通小。然契
<lb n="0682c04" ed="T"/>經。望餘總相略相則許通。有別相則無。應
<lb n="0682c05" ed="T"/>頌諷頌本事本生。互望並無。本事本生望於
<lb n="0682c06" ed="T"/>記別亦是互無。自說因緣容得互有。如因
<lb n="0682c07" ed="T"/>事說不由請故。除上所除餘皆互有。此經
<lb n="0682c08" ed="T"/>之中具足十二。已如上引。十二分教義已略
<lb n="0682c09" ed="T"/>周。有欲廣知。如涅槃十五。雜集十<anchor xml:id="nkr_note_orig_0682001" n="0682001"/><anchor xml:id="beg0682001" n="0682001"/>一<anchor xml:id="end0682001"/>。瑜
<lb n="0682c10" ed="T"/>伽八十一等說。言一三昧種種性者。如一
<lb n="0682c11" ed="T"/>定中。凡小權實多差別故。又一多即入故。三
<lb n="0682c12" ed="T"/>此念下明能念勝相。於中十句。一靜慮相應
<lb n="0682c13" ed="T"/>故。二無漏俱轉故。三淨信俱故。四了了知故。
<lb n="0682c14" ed="T"/>五不取相故。六離分別故。七離所知故。
<lb n="0682c15" ed="T"/>八與慧俱故。九具上諸德故。十離上諸過
<lb n="0682c16" ed="T"/>故。四菩薩住此下明念益相。亦有十句。既
<lb n="0682c17" ed="T"/>世與出世皆念故。能離過成德並顯可知。
<lb n="0682c18" ed="T"/>第九持藏。釋相中三。初別舉文義顯長時
<lb n="0682c19" ed="T"/>持。二持一佛下。遍舉諸法顯能廣持。所持
<lb n="0682c20" ed="T"/>即前所念之法。三佛子下辨能持德量。文有
<lb n="0682c21" ed="T"/>十句。一大之無外。二廣能虛受。三深難至
<lb n="0682c22" ed="T"/>底。四四邊絕相。五外無能制。六體無分量。
<lb n="0682c23" ed="T"/>七用無窮盡。八內含眾德。九因徹果源。十
<lb n="0682c24" ed="T"/>餘無能究。第十辯藏文有四別。謂徵釋結
<lb n="0682c25" ed="T"/>歎。釋相中四。初總舉體用雙照事理。二種
<lb n="0682c26" ed="T"/>實相名深智慧。二說一品下顯能廣演。三或
<lb n="0682c27" ed="T"/>一日下明長時演。二先正明。後徵釋。以是
<lb n="0682c28" ed="T"/>十藏之終故說具前十藏。近接總持。復舉
<lb n="0682c29" ed="T"/>陀羅尼門。四其說法下彰辯之德。亦有正
<pb n="0683a" xml:id="T35.1735.0683a" ed="T"/>
<lb n="0683a01" ed="T"/>明徵釋可知。四歎勝中文有十句。義該七
<lb n="0683a02" ed="T"/>辯。一無窮盡是豐義味辯。一一句中出多事
<lb n="0683a03" ed="T"/>理故。二即捷辯。欲言即言無分段故。三無
<lb n="0683a04" ed="T"/>疎謬辯。不以邪錯間深理故。四無斷辯。相
<lb n="0683a05" ed="T"/>續連環故。五應辯。應時應機無變異故。六
<lb n="0683a06" ed="T"/>迅辯。迅若懸河無隔礙故。已下四句。即一
<lb n="0683a07" ed="T"/>切世間最上妙辯。此辯有五德。一甚深如雷
<lb n="0683a08" ed="T"/>即第八句。二清徹遠聞故不退轉。即第七句。
<lb n="0683a09" ed="T"/>三其聲哀雅。如迦陵頻伽故。能普入一切
<lb n="0683a10" ed="T"/>佛法。即第十句。四能令眾生入心敬愛。五其
<lb n="0683a11" ed="T"/>有聞者歡喜無厭故。難可得入上二即第
<lb n="0683a12" ed="T"/>九句。上來第三依章別釋竟。第四佛子下。總
<lb n="0683a13" ed="T"/>歎十藏勝能分三。初標歎二徵釋。釋有十
<lb n="0683a14" ed="T"/>句攝為五對。一下化上求。二豎窮橫遍。三
<lb n="0683a15" ed="T"/>捨相契實。四無變善攝。五外護內明。三是
<lb n="0683a16" ed="T"/>為下結歎。此後應有偈等或是略無。多是經
<lb n="0683a17" ed="T"/>來未盡。第四會竟。</p></cb:div>
<lb n="0683a18" ed="T"/><cb:juan n="024" fun="close"><cb:jhead>大方廣佛華嚴經疏卷第二十四</cb:jhead></cb:juan>
</body>
<back>
<cb:div type="apparatus">
<head>校勘記</head>
<p>
<app from="#beg0674001" to="#end0674001"><lem wit="#wit1">一一</lem><rdg resp="#resp1" wit="#wit2">二</rdg></app>
<app from="#beg0675001" to="#end0675001"><lem wit="#wit1">牒</lem><rdg resp="#resp1" wit="#wit2">徵</rdg></app>
<app from="#beg0676001" to="#end0676001"><lem wit="#wit1">身</lem><rdg resp="#resp1" wit="#wit2">名</rdg></app>
<app from="#beg_3b" to="#end_3b" corresp="#0674001"><lem wit="#wit1">一一</lem><rdg resp="#resp1" wit="#wit2">二</rdg></app>
<app from="#beg0677001" to="#end0677001"><lem wit="#wit1">答</lem><rdg resp="#resp1" wit="#wit2">咎</rdg></app>
<app from="#beg0677002" to="#end0677002"><lem wit="#wit1">八</lem><rdg resp="#resp1" wit="#wit2">五</rdg></app>
<app from="#beg0680001" to="#end0680001"><lem wit="#wit1">捨</lem><rdg resp="#resp1" wit="#wit2">悟</rdg></app>
<app from="#beg0682001" to="#end0682001"><lem wit="#wit1">一</lem><rdg resp="#resp1" wit="#wit2">二</rdg></app>
</p>
</cb:div>
<cb:div type="cbeta-notes">
<head>CBETA 校勘記</head>
<p>
</p>
</cb:div>
<cb:div type="taisho-notes">
<head>大正 校勘記</head>
<p>
<note n="0674001" resp="#resp1" place="foot text" type="orig" target="#nkr_note_orig_0674001">一一＝二【甲】＊</note>
<note n="0675001" resp="#resp1" place="foot text" type="orig" target="#nkr_note_orig_0675001">牒＝徵【甲】</note>
<note n="0676001" resp="#resp1" place="foot text" type="orig" target="#nkr_note_orig_0676001">身＝名【甲】</note>
<note n="0677001" resp="#resp1" place="foot text" type="orig" target="#nkr_note_orig_0677001">答＝咎【甲】</note>
<note n="0677002" resp="#resp1" place="foot text" type="orig" target="#nkr_note_orig_0677002">八＝五【甲】</note>
<note n="0680001" resp="#resp1" place="foot text" type="orig" target="#nkr_note_orig_0680001">捨＝悟【甲】</note>
<note n="0682001" resp="#resp1" place="foot text" type="orig" target="#nkr_note_orig_0682001">一＝二【甲】</note>
</p>
</cb:div>
</back></text></TEI>